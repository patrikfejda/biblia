{
    "1": {
        "1": "V\u00fdrok, ktor\u00fd dostal vo viden\u00ed prorok Habakuk.",
        "2": "Dokedy m\u00e1m vola\u0165, Pane, a nevysly\u0161\u00ed\u0161? Kri\u010d\u00edm k tebe: \"N\u00e1silie!\", a nezachra\u0148uje\u0161?",
        "3": "Pre\u010do mi d\u00e1\u0161 vidie\u0165 hriech a pozer\u00e1\u0161 na ne\u0161\u0165astie? \u00datlak a n\u00e1silie je predo mnou, rod\u00ed sa spor a vznik\u00e1 zvada.",
        "4": "Preto sa ochromuje z\u00e1kon a nikdy nepreraz\u00ed pr\u00e1vo, lebo bezbo\u017en\u00edk obch\u00e1dza spravodliv\u00e9ho; preto vych\u00e1dza pokriven\u00e9 pr\u00e1vo.",
        "5": "\"Pozrite medzi n\u00e1rody a vi\u010fte a zhroz\u00edte sa \u00fa\u017easne, lebo vo va\u0161ich d\u0148och vykon\u00e1m \u010din, \u017ee neuver\u00edte, ke\u010f v\u00e1m ho rozpovedia.",
        "6": "Lebo, h\u013ea, ja vzbud\u00edm Chaldejcov, hrozn\u00fd a obratn\u00fd n\u00e1rod, ktor\u00fd sa roz\u00edde po \u0161\u00edrej zemi, aby dobyl obydlia, ktor\u00e9 nie s\u00fa jeho.",
        "7": "\u00da\u017easn\u00fd je a stra\u0161n\u00fd, jeho pr\u00e1vo a p\u00fdcha vych\u00e1dza od neho.",
        "8": "\u013dah\u0161ie ne\u017e leopardy s\u00fa jeho kone, r\u00fdchlej\u0161ie ako vlky za ve\u010dera; jeho jazdci sa \u017een\u00fa, jeho jazdci prich\u00e1dzaj\u00fa z\u010faleka, letia s\u0165a orol, ke\u010f sa vrh\u00e1 na koris\u0165.",
        "9": "Ka\u017ed\u00fd kr\u00e1\u010da za n\u00e1sil\u00edm, v\u0161etky ich tv\u00e1re s\u00fa v\u00fdchodn\u00fd vietor, nakopia zajatcov ako piesku.",
        "10": "Posmech si rob\u00ed z kr\u00e1\u013eov knie\u017eat\u00e1 s\u00fa mu na v\u00fdsmech, vysmieva sa ka\u017edej pevnosti nakop\u00ed piesku a zaujme ju.",
        "11": "Nato mu nadmieru o\u017eije duch, prehre\u0161\u00ed sa, svoju silu poklad\u00e1 za boha.\"",
        "12": "\u010ci nie si ty, Pane, od prad\u00e1vna? M\u00f4j Bo\u017ee, m\u00f4j Sv\u00e4t\u00fd, nezomrieme! Pane, pre s\u00fad si ho ustanovil; Skala, pre karhanie si ho postavil.",
        "13": "M\u00e1\u0161 \u010dist\u00e9 o\u010di, nechce\u0161 vidie\u0165 zlo a nem\u00f4\u017ee\u0161 h\u013eadie\u0165 na ne\u0161\u0165astie. Pre\u010do h\u013ead\u00ed\u0161 ml\u010dky na protivn\u00edkov, ke\u010f zlo\u010dinci hlc\u00fa lep\u0161\u00edch od seba?",
        "14": "\u013dud\u00ed rob\u00ed\u0161 podobn\u00fdmi ryb\u00e1m v mori, plazom, ktor\u00e9 nemaj\u00fa vl\u00e1dcu.",
        "15": "V\u0161etk\u00fdch vylovil svojou udicou, povy\u0165ahoval svojou sie\u0165ou a pozbieral ich do svojho \u010dere\u0148a, preto sa raduje a ples\u00e1.",
        "16": "Za to obetuje svojej sieti, prin\u00e1\u0161a kadidlo svojmu \u010dere\u0148u, ve\u010f ich pomocou m\u00e1 tu\u010dn\u00fd podiel a mastn\u00fd pokrm.",
        "17": "\u010ci m\u00e1 preto vypr\u00e1zd\u0148ova\u0165 svoju sie\u0165 a ustavi\u010dne bez milosti zab\u00edja\u0165 n\u00e1rody?"
    },
    "2": {
        "1": "Postav\u00edm sa na svoju str\u00e1\u017e, umiestim sa na hradbe a budem sliedi\u0165, aby som zbadal, \u010do bude ku mne hovori\u0165, a \u010do odpovie na moju ponosu.",
        "2": "P\u00e1n mi odpovedal: \"Nap\u00ed\u0161 videnie, a to jasne na tabu\u013eu, aby sa dalo plynne \u010d\u00edta\u0165.",
        "3": "Lebo videnie je e\u0161te na ur\u010den\u00fd \u010das, no n\u00e1hli sa ku koncu a nesklame; ak sa oddiali, \u010dakaj na\u0148, ve\u010f ur\u010dite pr\u00edde a nezme\u0161k\u00e1.",
        "4": "H\u013ea, nad\u00fava sa, v kom nie je du\u0161a priama, spravodliv\u00fd v\u0161ak bude \u017ei\u0165 pre svoju vernos\u0165.\"",
        "5": "A ako je v\u00edno klamliv\u00e9, nebude ma\u0165 sl\u00e1vu mu\u017e nadut\u00fd, ktor\u00fd si otv\u00e1ra hrtan ako podsvetie, je ako smr\u0165, nezas\u00fdti sa, zhrabal k sebe v\u0161etky n\u00e1rody a zhroma\u017edil k sebe v\u0161etky kmene.",
        "6": "\u010ci t\u00edto v\u0161etci nespravia porekadlo o \u0148om, posme\u0161n\u00fa h\u00e1danku, a nepovedia: \"Beda tomu, kto hromad\u00ed, \u010do nie je jeho. Dokedy e\u0161te? A hromad\u00ed proti sebe mra\u010dno hliny.\"?",
        "7": "\u010ci nepovstan\u00fa n\u00e1hle, \u010do zahryzn\u00fa do teba, a nezobudia sa, \u010do tebou otras\u00fa? Potom im bude\u0161 koris\u0165ou.",
        "8": "Preto, \u017ee si vyplienil mnoh\u00e9 n\u00e1rody, vyplienia \u0165a v\u0161etky ostatn\u00e9 kmene, pre \u013eudsk\u00fa krv, pre n\u00e1silnos\u0165 na zemi, na meste a v\u0161etk\u00fdch jeho ob\u010danoch.",
        "9": "Beda tomu, kto hromad\u00ed koris\u0165 na ne\u0161\u0165astie svojho domu, chce si polo\u017ei\u0165 hniezdo do v\u00fd\u0161av, aby unikol ruke ne\u0161\u0165astia.",
        "10": "Odhodlal si sa, na hanbu svojho domu, povyt\u00edna\u0165 mnoh\u00e9 n\u00e1rody a tvoja du\u0161a hre\u0161\u00ed.",
        "11": "Ve\u010f kame\u0148 z m\u00faru bude kri\u010da\u0165 a hrada z v\u00e4zby mu odpovie:",
        "12": "Beda tomu, kto krvou stavia mesto a upev\u0148uje osadu zlo\u010dinom!",
        "13": "H\u013ea, \u010di to nie je od P\u00e1na z\u00e1stupov, \u017ee kmene robia pre ohe\u0148 a n\u00e1rody sa ust\u00e1vaj\u00fa pre ni\u010d?",
        "14": "Lebo zem bude pln\u00e1 poznania P\u00e1novej sl\u00e1vy ako vody, ktor\u00e9 pokr\u00fdvaj\u00fa more.",
        "15": "Beda tomu, kto nap\u00e1ja svojho bl\u00ed\u017eneho, primie\u0161ava mu svoju zlos\u0165 a op\u00edja ho, aby videl jeho nahotu.",
        "16": "S\u00fdtil si sa viac hanbou ne\u017e c\u0165ou, nu\u017e pi aj ty a uk\u00e1\u017e svoju neobrezanos\u0165: obr\u00e1ti sa k tebe kalich P\u00e1novej pravice a potupa k tvojej cti.",
        "17": "Lebo n\u00e1silie Libanonu \u0165a pokryje a tr\u00e1penie zvierat \u0165a podes\u00ed pre \u013eudsk\u00fa krv, pre n\u00e1silie na zemi, na meste a v\u0161etk\u00fdch jeho obyvate\u013eoch.",
        "18": "\u010co pom\u00f4\u017ee socha, \u017ee ju urobil rezb\u00e1r, liatina a l\u017eiv\u00fd u\u010dite\u013e, \u017ee jej d\u00f4veroval tvorca, \u010do ju spravil, ke\u010f robil nem\u00fdch b\u00f4\u017eikov?",
        "19": "Beda tomu, kto vrav\u00ed drevu: \"Zobu\u010f sa!\", \"Vsta\u0148!\" nem\u00e9mu kame\u0148u; \u010di to on po\u010duje? H\u013ea, je obtiahnut\u00fd zlatom a striebrom, ale \u017eivota nijak\u00e9ho v \u0148om niet.",
        "20": "P\u00e1n v\u0161ak je vo svojom sv\u00e4tom chr\u00e1me, nech pred n\u00edm zam\u013akne cel\u00e1 zem!"
    },
    "3": {
        "1": "Modlitba proroka Habakuka. Na sp\u00f4sob \u017ealospevu.",
        "2": "Pane po\u010dul som tvoju spr\u00e1vu, b\u00e1l som sa, o\u017eiv, Pane, svoje dielo uprostred rokov, uprostred rokov daj vedie\u0165; v hneve si pripome\u0148 milosrdenstvo!",
        "3": "Boh prich\u00e1dza z Temanu a Sv\u00e4t\u00fd z vrchu Faran; - jeho veleba zakr\u00fdva nebes\u00e1 a zem je pln\u00e1 jeho chv\u00e1ly.",
        "4": "A \u017eiari ako svetlo, l\u00fa\u010de mu vyr\u00e1\u017eaj\u00fa z r\u00fak, tam je schr\u00e1nka jeho sily.",
        "5": "Pred jeho tv\u00e1rou kr\u00e1\u010da mor a vz\u00e1p\u00e4t\u00ed mu tiahne plame\u0148.",
        "6": "Zastane a premeria zem, pozrie a zatrasie n\u00e1rodmi; i rozpoltia sa ve\u010dn\u00e9 vrchy a sklonia sa kopce odvek\u00e9; m\u00e1 ve\u010dn\u00e9 chodn\u00edky.",
        "7": "V tr\u00e1pen\u00ed som videl stany Ku\u0161anu, tras\u00fa sa \u0161iatre madi\u00e1nskej krajiny.",
        "8": "\u010ci sa P\u00e1n hnev\u00e1 na rieky? \u010ci proti riekam nesie sa tvoj hnev? \u010ci proti moru je tvoj z\u00e1pal, \u017ee jazd\u00ed\u0161 na svojich parip\u00e1ch? Tvoje vozy znamenaj\u00fa sp\u00e1su.",
        "9": "Tvoja ku\u0161a je pripraven\u00e1 pod\u013ea pr\u00edsahy, ktor\u00fa si dal kme\u0148om. Riekami si poprer\u00fdval zem,",
        "10": "zazreli \u0165a, zv\u00edjali sa vrchy, prevalila sa z\u00e1plava v\u00f4d, priepas\u0165 vydala svoj hukot, vysoko dv\u00edhala ruky.",
        "11": "Slnko a mesiac ostali doma pred svetlom tvojich \u0161\u00edpov u\u0161li, pred \u017eiarou tvojho bleskov\u00e9ho o\u0161tepu.",
        "12": "V z\u00e1pale po\u0161liape\u0161 zem, v hneve rozml\u00e1ti\u0161 n\u00e1rody.",
        "13": "Vytiahol si zachr\u00e1ni\u0165 svoj \u013eud, zachr\u00e1ni\u0165 svojho pomazan\u00e9ho; rozdrvil si hlavu bezbo\u017en\u00edkovho domu, obna\u017eil si mu z\u00e1klady a\u017e dospodu.",
        "14": "Ich vlastnou berlou si prev\u0155tal hlavu jeho vojvodcov, ke\u010f sa r\u00fatili rozpr\u00e1\u0161i\u0165 ma; ich jasanie znelo, akoby \u0161li zhltn\u00fa\u0165 v skr\u00fd\u0161i bed\u00e1ra.",
        "15": "Na svojich ko\u0148och cv\u00e1la\u0161 po mori, cez bahno ve\u013ek\u00fdch v\u00f4d.",
        "16": "Po\u010dul som a chvelo sa mi vn\u00fatro pri hrmote triasli sa mi pery, rozklad mi vnikal do kost\u00ed a nohy sa mi chveli. Spokojn\u00fd budem v de\u0148 \u00fazkosti, a\u017e pr\u00edde n\u00e1rod, ktor\u00fd na n\u00e1s \u00fato\u010d\u00ed.",
        "17": "Figovn\u00edk s\u00edce nerod\u00ed a niet ovocia na vini\u010doch, sklamala \u00faroda ol\u00edv a pole nedodalo pokrm; stratili sa ovce z ko\u0161iara a v ma\u0161taliach nieto dobytka.",
        "18": "Ja v\u0161ak budem plesa\u0165 v P\u00e1novi, jasa\u0165 budem v Bohu svojej sp\u00e1sy.",
        "19": "Jahve, P\u00e1n, je moja sila, dal mi nohy ako jeleniciam a d\u00e1 mi vykra\u010dova\u0165 po mojich v\u00fd\u0161in\u00e1ch. Zbormajstrovi. Na strunov\u00fd n\u00e1stroj."
    }
}