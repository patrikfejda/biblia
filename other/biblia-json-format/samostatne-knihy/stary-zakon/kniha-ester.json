{
    "1": {
        "1": "Za vl\u00e1dy Asuera, ktor\u00fd kra\u013eoval od Indie a\u017e po Eti\u00f3piu nad stodvadsiatimi siedmimi krajinami,",
        "2": "ke\u010f zasadol na tr\u00f3n svojho kr\u00e1\u013eovstva v S\u00fazach, v hlavnom meste svojho kr\u00e1\u013eovstva,",
        "3": "v tre\u0165om roku svojej vl\u00e1dy usporiadal u seba ve\u013ek\u00fa hostinu pre v\u0161etk\u00fdch svojich popredn\u00fdch mu\u017eov a slu\u017eobn\u00edkov, najudatnej\u0161\u00edch Per\u017eanov a vzne\u0161en\u00fdch M\u00e9dov a vlad\u00e1rov nad krajinami,",
        "4": "aby im (pritom) poukazoval sl\u00e1vne bohatstvo svojho kr\u00e1\u013eovstva, potom ve\u013ekos\u0165 a sl\u00e1vu svojej moci, \u010do (trvalo) dlh\u00fd \u010das, to jest sto osemdesiat dn\u00ed.",
        "5": "Ke\u010f sa dni hodovania pominuli, pozval v\u0161etok \u013eud, ko\u013eko sa ho na\u0161lo v S\u00fazach od najv\u00e4\u010d\u0161ieho a\u017e po najmen\u0161ieho, a rozk\u00e1zal vystr\u00e1ja\u0165 sedem dn\u00ed hodovanie v n\u00e1dvor\u00ed z\u00e1hrady a h\u00e1ja, ktor\u00fd bol vysaden\u00fd starostlivos\u0165ou kr\u00e1\u013ea a jeho n\u00e1kladom.",
        "6": "Zo v\u0161etk\u00fdch str\u00e1n tam viseli z\u00e1clony blankytnej, karmaz\u00ednovej a\u00a0fialovej farby, zavesen\u00e9 na kmentov\u00fdch a\u00a0\u0161arl\u00e1tov\u00fdch povr\u00e1zkoch, ktor\u00e9 boli ponavliekan\u00e9 cez obr\u00fa\u010dky zo slonoviny a\u00a0upevnen\u00e9 na mramorov\u00fdch st\u013apoch. Po podlahe dl\u00e1\u017edenej smaragdom a\u00a0bielym mramorom a\u00a0ozdobenej vzorkami obdivuhodnej pestrosti boli rozlo\u017een\u00e9 zlat\u00e9 a\u00a0strieborn\u00e9 pohovky.",
        "7": "Pozvan\u00ed (hostia) pili zo zlat\u00fdch \u010dia\u0161 a na in\u00fdch a in\u00fdch n\u00e1dob\u00e1ch im prin\u00e1\u0161ali jedl\u00e1. Tak im pod\u00e1vali aj najlep\u0161ie v\u00edna v hojnosti, ako sa slu\u0161alo na vysok\u00fa mo\u017enos\u0165 kr\u00e1\u013eovsk\u00fa.",
        "8": "Nik nen\u00fatil pi\u0165 proti v\u00f4li, ale kr\u00e1\u013e to zariadil tak, \u017ee k stolom ustanovil po jednom zo svojich vysok\u00fdch \u00faradn\u00edkov (a t\u00ed n\u00fakali), aby si ka\u017ed\u00fd bral pod\u013ea \u013e\u00fabosti.",
        "9": "Aj kr\u00e1\u013eovn\u00e1 Vasti usporiadala hostinu pre \u017eeny v pal\u00e1ci, v ktorom sa Asuer spravidla zdr\u017eiaval.",
        "10": "Na siedmy de\u0148 (hodovania), ke\u010f bol kr\u00e1\u013e rozjaren\u00fd a ke\u010f sa po nemiernom pit\u00ed rozp\u00e1lil v\u00ednom, rozk\u00e1zal Maumamovi, Bazatovi, Harbonovi, Bagatovi, Abgatovi, Zetarovi a Charchasovi, svojim siedmim komorn\u00edkom, \u010do okolo neho vykon\u00e1vali slu\u017ebu,",
        "11": "aby priviedli kr\u00e1\u013eovn\u00fa Vasti pred kr\u00e1\u013ea s nasadenou korunou na hlave, aby v\u0161etk\u00fdm n\u00e1rodom a knie\u017eat\u00e1m uk\u00e1zal jej kr\u00e1su. Bola toti\u017e ve\u013emi pekn\u00e1.",
        "12": "Ona v\u0161ak odoprela a odmietla dostavi\u0165 sa na kr\u00e1\u013eov rozkaz, ktor\u00fd jej odk\u00e1zal po komorn\u00edkoch. Preto sa kr\u00e1\u013e rozhneval a rozp\u00e1len\u00fd n\u00e1ramnou zlos\u0165ou",
        "13": "op\u00fdtal sa mudrcov, ktor\u00ed boli pod\u013ea kr\u00e1\u013eovskej oby\u010daje v\u017edy pri \u0148om a v\u0161etky veci robil pod\u013ea ich rady, lebo sa vyznali v z\u00e1konoch a ustanoveniach predkov",
        "14": "(boli to popredn\u00ed a kr\u00e1\u013eovi najbli\u017e\u0161\u00ed mu\u017eovia, Charsena a Setar, Admata, Tarsis, Mares, Marsana a Mamuchan, sedem vojvodov z Per\u017eanov a M\u00e9dov, ktor\u00ed v\u00eddali kr\u00e1\u013eovu tv\u00e1r a pod\u013ea zvyku sed\u00e1vali prv\u00ed po \u0148om):",
        "15": "\"Ak\u00e9mu rozsudku podlieha kr\u00e1\u013eovn\u00e1 Vasti za to, \u017ee nechcela splni\u0165 rozkaz kr\u00e1\u013ea Asuera, ktor\u00fd jej poslal po svojich dvoranoch?\"",
        "16": "Tu sa ozval Mamuchan tak, \u017ee ho po\u010duli kr\u00e1\u013e i knie\u017eat\u00e1: \"Kr\u00e1\u013eovn\u00e1 Vasti neurazila iba kr\u00e1\u013ea, ale aj v\u0161etky n\u00e1rody a knie\u017eat\u00e1, ktor\u00e9 b\u00fdvaj\u00fa po v\u0161etk\u00fdch Asuerov\u00fdch krajin\u00e1ch.",
        "17": "Zves\u0165 o \u010dine kr\u00e1\u013eovnej sa roz\u0161\u00edri medzi v\u0161etk\u00fdmi \u017eenami, tak\u017ee si povedia, aby potupili svojich man\u017eelov: \"Ke\u010f kr\u00e1\u013e Asuer rozk\u00e1zal, aby kr\u00e1\u013eovn\u00e1 Vasti pri\u0161la k nemu, ona mu odoprela.\"",
        "18": "Pre tak\u00fdto pr\u00edklad si bud\u00fa man\u017eelky v\u0161etk\u00fdch knie\u017eat Per\u017eanov a M\u00e9dov m\u00e1lo v\u00e1\u017ei\u0165 rozkazy svojich mu\u017eov. Preto je kr\u00e1\u013eovo rozhor\u010denie spravodliv\u00e9.",
        "19": "Ak ti je \u013e\u00fabo, nech vyjde v\u00fdnos od teba a nech sa nap\u00ed\u0161e pod\u013ea z\u00e1kona Per\u017eanov a M\u00e9dov, ktor\u00fd nesmie nik prest\u00fapi\u0165, aby Vasti prestala vch\u00e1dza\u0165 ku kr\u00e1\u013eovi a aby jej kr\u00e1\u013eovsk\u00fa (hodnos\u0165) dostala in\u00e1 (\u017eena), ktor\u00e1 bude, lep\u0161ia ako ona.",
        "20": "A nech sa to ozn\u00e1mi po v\u0161etk\u00fdch krajin\u00e1ch tvojho mocn\u00e1rstva, ktor\u00e9 je ve\u013emi rozsiahle, aby v\u0161etky \u017eeny - ako ve\u013emo\u017eov, tak aj ni\u017e\u0161ie postaven\u00fdch mu\u017eov - zachovali \u00factu vo\u010di svojim man\u017eelom.\"",
        "21": "Jeho rada sa p\u00e1\u010dila kr\u00e1\u013eovi a knie\u017eat\u00e1m. Kr\u00e1\u013e postupoval pod\u013ea Mamuchanovej rady",
        "22": "a\u00a0rozposlal listiny po v\u0161etk\u00fdch krajin\u00e1ch svojej r\u00ed\u0161e, (p\u00edsan\u00e9) rozli\u010dn\u00fdmi jazykmi a\u00a0r\u00f4znym p\u00edsmom pod\u013ea toho, ako jeden ka\u017ed\u00fd n\u00e1rod rozumel a\u00a0vedel \u010d\u00edta\u0165, \u017ee mu\u017eovia maj\u00fa prvenstvo a\u00a0vl\u00e1du vo svojich dom\u00e1cnostiach. A\u00a0k\u00e1zal to rozhl\u00e1si\u0165 po v\u0161etk\u00fdch n\u00e1rodoch."
    },
    "2": {
        "1": "Ke\u010f sa po tom, \u010do sa stalo, upokojila zlos\u0165 kr\u00e1\u013ea Asuera, spomenul si na Vasti a na to, \u010do urobila a \u010do utrpela.",
        "2": "Jeho dvorn\u00ed \u00faradn\u00edci a sluhovia mu povedali: \"Treba poh\u013eada\u0165 pre kr\u00e1\u013ea kr\u00e1sne mlad\u00e9 panny,",
        "3": "a tak treba rozposla\u0165 \u013eud\u00ed, \u010do by vyhliadli po v\u0161etk\u00fdch krajin\u00e1ch kr\u00e1sne mlad\u00e9 panny. Nech ich prived\u00fa do mesta S\u00faz a nech ich daj\u00fa do domu (kr\u00e1\u013eovsk\u00fdch) \u017eien pod dozor komorn\u00edka Egeja, ktor\u00fd je predstaven\u00fdm a str\u00e1\u017ecom kr\u00e1\u013eovsk\u00fdch \u017eien. Nech maj\u00fa v\u0161etko,",
        "4": "A ktor\u00e1 z nich v\u0161etk\u00fdch sa (najviac) zap\u00e1\u010di kr\u00e1\u013eov\u00fdm o\u010diam, t\u00e1 nech sa stane kr\u00e1\u013eovnou namiesto Vasti.\" - T\u00e1to re\u010d sa p\u00e1\u010dila kr\u00e1\u013eovi a nariadil vykona\u0165 v\u0161etko, ako mu navrhli.",
        "5": "V meste S\u00fazy b\u00fdval ist\u00fd \u017did, menom Mardochej, syn Jaira, syna Kisovho syna Semeja z Benjam\u00ednovho pokolenia,",
        "6": "ktor\u00fd bol odvle\u010den\u00fd (do zajatia) z Jeruzalema v tom \u010dase, ke\u010f babylonsk\u00fd kr\u00e1\u013e Nabuchodonozor odvliekol do zajatia j\u00fadskeho kr\u00e1\u013ea Jechoni\u00e1\u0161a.",
        "7": "On sa stal vychov\u00e1vate\u013eom dc\u00e9ry svojho brata Edisy, ktor\u00e1 sa in\u00fdm menom volala Ester. Stratila toti\u017e obidvoch rodi\u010dov. Mala ve\u013emi pekn\u00fa postavu a kr\u00e1snu tv\u00e1r. Ke\u010f jej umrel otec a potom matka, Mardochej si ju vzal za dc\u00e9ru.",
        "8": "Ke\u010f sa kr\u00e1\u013eov rozkaz dostal do verejnosti a pod\u013ea jeho pr\u00edkazu priv\u00e1dzali do S\u00faz mnoh\u00e9 kr\u00e1sne panny a odovzd\u00e1vali ich komorn\u00edkovi Egejovi, medzi in\u00fdmi diev\u010datami mu odovzdali aj Ester, aby ju opatrovali medzi (ostatn\u00fdmi) \u017eenami.",
        "9": "P\u00e1\u010dila sa mu a na\u0161la milos\u0165 u neho. Preto prik\u00e1zal komorn\u00edkovi, aby sa popon\u00e1h\u013eal zaobstara\u0165 ozdoby pre \u017eeny a aby jej dal pr\u00edslu\u0161n\u00fa \u010diastku z toho a sedem najkraj\u0161\u00edch diev\u010dat z kr\u00e1\u013eovsk\u00e9ho pal\u00e1ca a mal ju aj jej sprievodkyne vyzdobi\u0165 a okr\u00e1\u0161li\u0165.",
        "10": "Ale ona mu nechcela vyzradi\u0165 svoj n\u00e1rod a svoju vlas\u0165, lebo Mardochej jej prik\u00e1zal, aby o tejto veci ml\u010dala.",
        "11": "Mardochej denne prich\u00e1dzal pred vchod do domu, v ktorom opatrovali vybran\u00e9 devy. Bol ustarosten\u00fd o to, ako sa m\u00e1 Ester, a chcel vedie\u0165, \u010do sa s \u0148ou deje.",
        "12": "K\u00fdm pri\u0161iel pod\u013ea poriadku rad na niektor\u00fa devu, aby vst\u00fapila ku kr\u00e1\u013eovi po splnen\u00ed v\u0161etk\u00e9ho, \u010do vy\u017eadovalo pestovanie \u017eenskej kr\u00e1sy, minulo dvan\u00e1s\u0165 mesiacov. A to tak, \u017ee \u0161es\u0165 mesiacov ich mazali vo\u0148av\u00fdm olejom a in\u00fdch \u0161es\u0165 mesiacov pou\u017e\u00edvali farbi\u010dky a",
        "13": "\u010coko\u013evek si pred vstupom ku kr\u00e1\u013eovi za\u017eiadali z vec\u00ed, \u010do patrili k ozdobe (\u017eeny), dostali a ozdoben\u00e9 pod\u013ea vlastn\u00e9ho vkusu vch\u00e1dzali z domu \u017eien do kr\u00e1\u013eovej sp\u00e1lne.",
        "14": "Ktor\u00e1 z nich vo\u0161la ve\u010der, r\u00e1no odch\u00e1dzala. Odviedli ju stadia\u013e do in\u00e9ho domu, ktor\u00fd bol pod spr\u00e1vou komorn\u00edka Susagaziho, ktor\u00fd bol dozorcom nad kr\u00e1\u013eov\u00fdmi ved\u013eaj\u0161\u00edmi \u017eenami. U\u017e sa nemali vr\u00e1ti\u0165 ku kr\u00e1\u013eovi, ak si to kr\u00e1\u013e ne\u017eelal a nerozk\u00e1zal ju zavola\u0165 po",
        "15": "Ke\u010f teda pod\u013ea poradia pre\u0161iel \u010das (pr\u00edpravy), nastal de\u0148, ke\u010f Ester, dc\u00e9ra Abihaila, brata Mardocheja - ktor\u00fa adoptoval za dc\u00e9ru -, mala vojs\u0165 ku kr\u00e1\u013eovi. Ne\u017eiadala si nijak\u00fa \u017eensk\u00fa ozdobu, iba \u010do komorn\u00edk Egej, dozorca nad devami, uznal za dobr\u00e9 t\u00fdm sa",
        "16": "Do sp\u00e1lne kr\u00e1\u013ea Asuera ju zaviedli v desiatom mesiaci, ktor\u00fd mal meno tebet, v siedmom roku jeho vl\u00e1dy.",
        "17": "A kr\u00e1\u013e ju miloval v\u00e4\u010d\u0161mi ako ostatn\u00e9 \u017eeny. Z\u00edskala u neho v\u00e4\u010d\u0161iu milos\u0165 a priaze\u0148 ako v\u0161etky ostatn\u00e9 \u017eeny, tak\u017ee jej kr\u00e1\u013e vlo\u017eil na hlavu korunu kr\u00e1\u013eovskej hodnosti a ustanovil ju za kr\u00e1\u013eovn\u00fa namiesto Vasti.",
        "18": "A rozk\u00e1zal pripravi\u0165 ve\u013ek\u00fa hostinu pre v\u0161etky svoje knie\u017eat\u00e1 a slu\u017eobn\u00edkov z pr\u00edle\u017eitosti sob\u00e1\u0161a a svadby s Ester. Dal \u00fa\u013eavu v\u0161etk\u00fdm krajin\u00e1m a rozd\u00e1val dary pod\u013ea ve\u013ekej knie\u017eacej \u0161tedrosti. -",
        "19": "Ke\u010f v\u0161ak za\u010dali druh\u00fd raz vyh\u013ead\u00e1va\u0165 a zhroma\u017edova\u0165 devy, Mardochej sa zdr\u017eoval pri br\u00e1ne kr\u00e1\u013eovsk\u00e9ho (pal\u00e1ca),",
        "20": "lebo Ester dotia\u013e nikomu neprezradila svoju vlas\u0165 a n\u00e1rod, ako jej nak\u00e1zal. Lebo \u010doko\u013evek jej prik\u00e1zal, Ester v\u0161etko splnila, lebo sa to nau\u010dila robi\u0165 e\u0161te v tom \u010dase, ke\u010f ju ako mal\u00fa vychov\u00e1val.",
        "21": "V tom \u010dase, ke\u010f sa Mardochej zdr\u017eoval pri br\u00e1ne kr\u00e1\u013eovsk\u00e9ho pal\u00e1ca, dvaja kr\u00e1\u013eovsk\u00ed komorn\u00edci, Bagatan a Tares, ktor\u00ed boli vr\u00e1tnikmi a mali dozor na prvom prahu pal\u00e1ca, chceli sa vo svojom hneve vzb\u00fari\u0165 proti kr\u00e1\u013eovi a (kr\u00e1\u013ea) zavra\u017edi\u0165.",
        "22": "To neu\u0161lo Mardochejovej pozornosti a hne\u010f to ozn\u00e1mil kr\u00e1\u013eovnej Ester a ona to (ozn\u00e1mila) kr\u00e1\u013eovi v Mardochejovvm mene, ktor\u00fd jej t\u00fa vec prezradil.",
        "23": "Vec vy\u0161etrili a zistili v\u0161etko tak. Preto obidvoch obesili na \u0161ibenicu a t\u00fato pam\u00e4tn\u00fa udalos\u0165 zap\u00edsali na listinu a pred kr\u00e1\u013eom vlo\u017eili do letopisov."
    },
    "3": {
        "1": "Potom kr\u00e1\u013e Asuer pov\u00fd\u0161il (v hodnosti) Amadatiho syna, Amana, ktor\u00fd bol rod\u00e1kom z Agagu, a hodnos\u0165ou ho pov\u00fd\u0161il nad v\u0161etky in\u00e9 knie\u017eat\u00e1, ktor\u00e9 mal (v slu\u017ebe).",
        "2": "Preto v\u0161etci kr\u00e1\u013eovsk\u00ed sluhovia, ktor\u00ed mali slu\u017ebu pri dver\u00e1ch pal\u00e1ca, zoh\u00fdbali kolen\u00e1 pred Amanom a kla\u0148ali sa mu. Lebo tak im rozk\u00e1zal kr\u00e1\u013e. Jedin\u00fd Mardochej neklonil pred n\u00edm koleno, ani sa mu nekla\u0148al.",
        "3": "Kr\u00e1\u013eovsk\u00ed slu\u017eobn\u00edci, \u010do mali slu\u017ebu pri dver\u00e1ch pal\u00e1ca, sa ho p\u00fdtali: \"Pre\u010do nechce\u0161 plni\u0165 kr\u00e1\u013eov pr\u00edkaz, ako (to robia) in\u00ed?\"",
        "4": "Aj ke\u010f mu to \u010dastej\u0161ie pripom\u00ednali, nechcel ich posl\u00fachnu\u0165. Preto to ohl\u00e1sili Amanovi. Chceli vedie\u0165, \u010di zotrv\u00e1 pri svojom rozhodnut\u00ed. Lebo im povedal, \u017ee je \u017did.",
        "5": "Ke\u010f sa o tom dopo\u010dul Aman, ba aj pozorovan\u00edm sa presved\u010dil, \u017ee Mardochej nesklonil pred n\u00edm kolen\u00e1, ani in\u00e1\u010d sa mu nepoklonil, ve\u013emi sa rozhneval.",
        "6": "Ale sa mu zdalo m\u00e1lo, aby sa n\u00e1silne vrhol iba na Mardocheja. Dozvedel sa toti\u017e o \u0148om, \u017ee je \u017eidovsk\u00e9ho p\u00f4vodu, a tak chcel vyhubi\u0165 v\u0161etok \u017eidovsk\u00fd \u013eud, ktor\u00fd \u017eil v Asuerovom kr\u00e1\u013eovstve.",
        "7": "V\u00a0prvom mesiaci, ktor\u00fd sa vol\u00e1 nisan, v\u00a0dvan\u00e1stom roku Asuerovej vl\u00e1dy hodili v\u00a0Amanovej pr\u00edtomnosti do osudia l\u00f3s - po hebrejsky m\u00e1 meno pur - o\u00a0tom, v\u00a0ktor\u00fd de\u0148 a\u00a0ktor\u00fd mesiac by mali vyhubi\u0165 \u017eidovsk\u00fd n\u00e1rod. A\u00a0tak vy\u0161iel dvan\u00e1sty mesiac, ktor\u00fd m\u00e1 meno adar.",
        "8": "Aman povedal kr\u00e1\u013eovi Asuerovi: \"Po v\u0161etk\u00fdch krajin\u00e1ch tvojho kr\u00e1\u013eovstva \u017eije roztr\u00fasen\u00fd \u013eud, oddelen\u00fd od v\u0161etk\u00fdch ostatn\u00fdch obyvate\u013eov, ktor\u00fd sa pridr\u017eiava nov\u00fdch z\u00e1konov a\u00a0obradov a\u00a0okrem toho opovrhuje kr\u00e1\u013eovsk\u00fdmi nariadeniami. S\u00e1m najlep\u0161ie vie\u0161, \u017ee neoso\u017e\u00ed tvojej vl\u00e1de, ak sa pre zhovievavos\u0165 niekto stane nezbedn\u00fdm.",
        "9": "Ak ti je \u013e\u00fabo, naria\u010f, aby ten (n\u00e1rod) zahynul a ja odv\u00e1\u017eim spr\u00e1vcom tvojho pokladu desa\u0165tis\u00edc talentov.\"",
        "10": "Kr\u00e1\u013e si stiahol z ruky prste\u0148, ktor\u00fd pou\u017e\u00edval, a dal ho Amadatiho synovi Amanovi, rod\u00e1kovi z Agagovho rodu, nepriate\u013eovi \u017didov,",
        "11": "a povedal mu: \"Striebro, ktor\u00e9 s\u013eubuje\u0161, nech je tvoje a s \u013eudom urob, ako sa ti p\u00e1\u010di.\"",
        "12": "V\u00a0prvom mesiaci nisan, na trin\u00e1sty de\u0148 toho ist\u00e9ho mesiaca zavolali kr\u00e1\u013eovsk\u00fdch pis\u00e1rov a\u00a0na Amanov rozkaz vyhotovili v\u00a0mene kr\u00e1\u013ea Asuera listiny adresovan\u00e9 v\u0161etk\u00fdm kr\u00e1\u013eov\u00fdm miestodr\u017eite\u013eom a\u00a0spr\u00e1vcom kraj\u00edn a\u00a0rozli\u010dn\u00fdch n\u00e1rodov tak, ako vedeli jednotliv\u00e9 n\u00e1rody \u010d\u00edta\u0165 a\u00a0rozumie\u0165 pod\u013ea svojej odli\u0161nej re\u010di; a\u00a0listiny boli potvrden\u00e9 jeho prste\u0148om.",
        "13": "Kr\u00e1\u013eovsk\u00ed posli ich dopravili do v\u0161etk\u00fdch kraj\u00edn, aby pozab\u00edjali a vyhubili v\u0161etk\u00fdch \u017didov od die\u0165a\u0165a a\u017e po starca a od nemluvniat a\u017e po \u017eeny, a to v jedin\u00fd de\u0148, \u010di\u017ee na trin\u00e1sty de\u0148 dvan\u00e1steho mesiaca - menuje sa adar -, a aby si rozobrali ich majetky.",
        "14": "Obsah listov vyznieval v tom zmysle, aby o tom v\u0161etky krajiny vedeli a pripravovali sa na vy\u0161\u0161ie uveden\u00fd de\u0148.",
        "15": "Vyslan\u00ed poslovia sa popon\u00e1h\u013eali vyplni\u0165 kr\u00e1\u013eovsk\u00fd rozkaz. Kr\u00e1\u013eovsk\u00e9 rozhodnutie bolo v S\u00fazach vyhl\u00e1sen\u00e9 pr\u00e1ve v \u010dase, ke\u010f kr\u00e1\u013e a Aman vystr\u00e1jali hody, k\u00fdm \u017didia, \u010do b\u00fdvali v meste, nariekali."
    },
    "4": {
        "1": "Ke\u010f sa o tom dopo\u010dul Mardochej, roztrhol si odev, obliekol sa do vrecoviny, na hlavu si nasypal popola a na ulici uprostred mesta sa dal hlasno vyvol\u00e1va\u0165, aby tak uk\u00e1zal roztrp\u010denos\u0165 svojej mysle.",
        "2": "S tak\u00fdm n\u00e1rekom pri\u0161iel a\u017e k br\u00e1ne pal\u00e1ca. Ale do kr\u00e1\u013eovsk\u00e9ho dvora nesmel vkro\u010di\u0165 nik, kto mal oble\u010den\u00fa vrecovinu.",
        "3": "Ale aj po v\u0161etk\u00fdch krajin\u00e1ch, mest\u00e1ch a miestach, kam do\u0161lo krut\u00e9 kr\u00e1\u013eovsk\u00e9 ustanovenie, zavl\u00e1dlo u \u017didov nariekanie, p\u00f4st, kv\u00edlenie a pla\u010d, pri\u010dom mnoh\u00ed (z nich) namiesto l\u00f4\u017eka pou\u017e\u00edvali vrecovinu a popol.",
        "4": "Esterine devy a jej komorn\u00edci pri\u0161li za \u0148ou a hl\u00e1sili jej to. Ke\u010f to po\u010dula, zarazila sa nad t\u00fdm. Poslala (po Mardocheja) odev s rozkazom, aby mu ho obliekli a vzali mu vrecovinu. Ale on to nechcel prija\u0165.",
        "5": "Vtedy privolala komorn\u00edka Atacha, ktor\u00e9ho jej dal kr\u00e1\u013e za sluhu, a poslala ho k Mardochejovi; mal sa od neho dozvedie\u0165, pre\u010do si tak po\u010d\u00edna.",
        "6": "Atach teda \u0161iel, prist\u00fapil k Mardochejovi, ktor\u00fd st\u00e1l na ulici mesta pred vchodom do pal\u00e1ca,",
        "7": "a on mu ozn\u00e1mil v\u0161etko, \u010do sa stalo: ako Aman s\u013e\u00fabil zlo\u017ei\u0165 do kr\u00e1\u013eovskej pokladnice peniaze za vyvra\u017edenie \u017didov.",
        "8": "Dal mu aj odpis v\u00fdnosu, ktor\u00fd bol vyvesen\u00fd v S\u00fazach, aby ho uk\u00e1zal kr\u00e1\u013eovnej a napomenul ju, aby predst\u00fapila pred kr\u00e1\u013ea a prosila za svoj \u013eud.",
        "9": "Atach po svojom n\u00e1vrate hl\u00e1sil Ester v\u0161etko, \u010do mu hovoril Mardochej.",
        "10": "Vtedy mu povedala a prik\u00e1zala, aby ozn\u00e1mil Mardochejovi toto:",
        "11": "\"V\u0161etci kr\u00e1\u013eovi sluhovia a\u00a0v\u0161etky krajiny, ktor\u00e9 s\u00fa podriaden\u00e9 jeho vl\u00e1de, vedia, \u017ee ktor\u00fdko\u013evek mu\u017e alebo \u017eena - ak nie s\u00fa vopred pozvan\u00ed - a\u00a0vo\u0161li by do vn\u00fatornej kr\u00e1\u013eovej siene, maj\u00fa by\u0165 hne\u010f bez me\u0161kania popraven\u00ed, ak kr\u00e1\u013e na znak milosti nepriklon\u00ed k\u00a0nim svoj zlat\u00fd pr\u00fat, aby mohol osta\u0165 (tak\u00fd \u010dlovek) na\u017eive. Ako teda m\u00f4\u017eem predst\u00fapi\u0165 pred kr\u00e1\u013ea ja, ktor\u00fa u\u017e tridsa\u0165 dn\u00ed nevolal k\u00a0sebe?\"",
        "12": "Ke\u010f to Mardochej po\u010dul,",
        "13": "op\u00e4\u0165 odk\u00e1zal Ester: \"Nenazd\u00e1vaj sa, \u017ee ty si zo v\u0161etk\u00fdch \u017didov zachr\u00e1ni\u0161 \u017eivot, preto\u017ee si v kr\u00e1\u013eovom dome.",
        "14": "Keby si teraz ml\u010dala, \u017didia d\u00f4jdu in\u00fdm sp\u00f4sobom k z\u00e1chrane, ale ty a rod tvojho otca zahynie. A ktovie, \u010di si nepri\u0161la pr\u00e1ve preto ku kr\u00e1\u013eovskej hodnosti, aby si bola napor\u00fadzi na tak\u00fdto \u010das?\"",
        "15": "Ester teda odk\u00e1zala Mardochejovi:",
        "16": "\"Cho\u010f a zhroma\u017edi v\u0161etk\u00fdch \u017didov, ktor\u00fdch n\u00e1jde\u0161 v S\u00fazach, a modlite sa za m\u0148a! Tri dni a tri noci ni\u010d nejedzte, ani nepite! Ja sa budem so svojimi slu\u017eobnicami podobne posti\u0165, a potom p\u00f4jdem za kr\u00e1\u013eom, hoci nezavolan\u00e1, urob\u00edm proti z\u00e1konu, aj ke\u010f sa t\u00fdm",
        "17": "Tak Mardochej odi\u0161iel a urobil v\u0161etko, \u010do mu prik\u00e1zala Ester."
    },
    "5": {
        "1": "Na tret\u00ed de\u0148 si Ester obliekla kr\u00e1\u013eovsk\u00e9 r\u00facho a postavila sa do vn\u00fatorn\u00e9ho dvora kr\u00e1\u013eovsk\u00e9ho domu naproti kr\u00e1\u013eovmu s\u00fakromn\u00e9mu b\u00fdvaniu. (Kr\u00e1\u013e) pr\u00e1ve zasadal na svojom tr\u00f3ne v radnej sieni pal\u00e1ca, ktor\u00e1 le\u017eala naproti vchodu do domu.",
        "2": "Ke\u010f zazrel kr\u00e1\u013eovn\u00fa Ester, ako zastala, p\u00e1\u010dila sa jeho o\u010diam a napnul oproti nej zlat\u00fa berlu, ktor\u00fa mal v ruk\u00e1ch. Ona zasa prist\u00fapila a pobozkala koniec jeho berly.",
        "3": "Kr\u00e1\u013e sa jej p\u00fdtal: \"\u010co si praje\u0161, kr\u00e1\u013eovn\u00e1 Ester? Ak\u00fa m\u00e1\u0161 \u017eiados\u0165? Keby si \u017eiadala \u010do aj polovicu kr\u00e1\u013eovstva, dostane\u0161.\"",
        "4": "Ona mu odpovedala: \"Ak je kr\u00e1\u013eovi \u013e\u00fabo, pros\u00edm, aby si dnes pri\u0161iel ku mne a spolu s tebou aj Aman na hostinu, ktor\u00fa som pripravila.\"",
        "5": "Kr\u00e1\u013e na to odvetil: \"Zavolajte hne\u010f Amana, aby vyhovel \u017eiadosti Ester.\" A tak kr\u00e1\u013e a Aman spolu pri\u0161li na hostinu, ktor\u00fa im pripravila kr\u00e1\u013eovn\u00e1.",
        "6": "Ke\u010f kr\u00e1\u013e u\u017e hojne po\u017eil v\u00edna, op\u00fdtal sa jej: \"\u010co si \u017eiada\u0161, aby sa ti stalo. Za ak\u00fa vec pros\u00ed\u0161? I keby si p\u00fdtala polovicu m\u00f4jho kr\u00e1\u013eovstva, dostane\u0161.\"",
        "7": "Ester mu odpovedala: \"Moja \u017eiados\u0165 a moje prosby s\u00fa tak\u00e9to:",
        "8": "Ak som na\u0161la milos\u0165 v kr\u00e1\u013eov\u00fdch o\u010diach a ak sa kr\u00e1\u013eovi p\u00e1\u010di da\u0165 mi, o \u010do pros\u00edm, a chce vyplni\u0165 moju prosbu, nech zasa pr\u00edde kr\u00e1\u013e a tie\u017e Aman na hostinu, ktor\u00fa som pripravila, a zajtra vyjav\u00edm kr\u00e1\u013eovi, \u010do si \u017eiadam.\" -",
        "9": "V ten de\u0148 odch\u00e1dzal Aman vesel\u00fd a naradovan\u00fd. Ke\u010f zazrel pred br\u00e1nou pal\u00e1ca sedie\u0165 Mardocheja, ktor\u00fd nielen nepovstal pred n\u00edm, ale ani sa nepohol z miesta, na ktorom sedel, ve\u013emi sa rozhneval.",
        "10": "Ale zastrel svoj hnev a po pr\u00edchode domov zvolal k sebe svojich priate\u013eov a svoju man\u017eelku Zares,",
        "11": "vykladal im o svojom ve\u013ekom bohatstve, o ve\u013ekom po\u010dte svojich synov a o tom, ko\u013ekou sl\u00e1vou ho pov\u00fd\u0161il kr\u00e1\u013e nad v\u0161etky svoje knie\u017eat\u00e1 a nad ostatn\u00fdch svojich slu\u017eobn\u00edkov.",
        "12": "A k tomu dodal: \"Ani kr\u00e1\u013eovn\u00e1 Ester nikoho in\u00e9ho nepozvala na hostinu spolu s kr\u00e1\u013eom okrem m\u0148a; aj zajtra budem u nej obedova\u0165 spolu s kr\u00e1\u013eom.",
        "13": "A hoci toto v\u0161etko m\u00e1m, predsa to poklad\u00e1m, akoby som ni\u010d nemal, dokia\u013e vid\u00edm sedie\u0165 pred vchodom do kr\u00e1\u013eovsk\u00e9ho (pal\u00e1ca) \u017dida Mardocheja.\"",
        "14": "Jeho \u017eena Zares a ostatn\u00ed priatelia mu povedali: \"Rozk\u00e1\u017e zhotovi\u0165 vysok\u00fa \u0161ibenicu, \u010do dosiahne v\u00fd\u0161ky p\u00e4\u0165desiat lak\u0165ov, a povedz r\u00e1no kr\u00e1\u013eovi, aby Mardocheja na \u0148u obesili, a tak p\u00f4jde\u0161 s kr\u00e1\u013eom u\u017e naradovan\u00fd na hostinu.\" T\u00e1to rada sa mu p\u00e1\u010dila a rozk\u00e1zal"
    },
    "6": {
        "1": "V t\u00fa noc kr\u00e1\u013e nevedel usn\u00fa\u0165, a preto rozk\u00e1zal, aby mu priniesli pam\u00e4tn\u00e9 knihy a letopisy z predo\u0161l\u00fdch \u010dias. Ke\u010f z nich pred n\u00edm \u010d\u00edtali,",
        "2": "pri\u0161li aj na to miesto, kde sa p\u00ed\u0161e, ako Mardochej podal spr\u00e1vu o \u00fakladoch komorn\u00edkov Bagatana a Taresa, ktor\u00ed zam\u00fd\u0161\u013eali vystrie\u0165 ruku na kr\u00e1\u013ea Asuera.",
        "3": "Ke\u010f to kr\u00e1\u013e po\u010dul, op\u00fdtal sa: \"Ak\u00fa poctu a odmenu dostal Mardochej za svoju vernos\u0165?\" Jeho slu\u017eobn\u00edci a posluhova\u010di mu odpovedali: \"V\u00f4bec nijak\u00fa odmenu za to nedostal.\"",
        "4": "Kr\u00e1\u013e na to hne\u010f povedal: \"Kto je to v predsieni?\" Aman toti\u017e vst\u00fapil do vn\u00fatorn\u00e9ho dvora kr\u00e1\u013eovsk\u00e9ho pal\u00e1ca navies\u0165 kr\u00e1\u013ea, aby vydal rozkaz, aby Mardocheja obesili na \u0161ibenici, ktor\u00fa dal pre neho zhotovi\u0165.",
        "5": "Sluhovia odpovedali: \"Aman stoj\u00ed v predsieni.\" Kr\u00e1\u013e povedal: \"Nech vojde dnu!\"",
        "6": "A ke\u010f vst\u00fapil, p\u00fdtal sa ho: \"\u010co treba urobi\u0165 tomu \u010dlovekovi, ktor\u00e9ho chce kr\u00e1\u013e vyznamena\u0165?\" Aman si myslel v srdci a nazd\u00e1val sa, \u017ee kr\u00e1\u013e nemieni nikoho in\u00e9ho vyznamena\u0165, iba jeho,",
        "7": "a preto odpovedal: \"Toho mu\u017ea, ktor\u00e9ho kr\u00e1\u013e mieni vyznamena\u0165,",
        "8": "treba obliec\u0165 do kr\u00e1\u013eovsk\u00e9ho r\u00facha, posadi\u0165 na ko\u0148a, na ktorom jazd\u00ed s\u00e1m kr\u00e1\u013e, na hlavu nech mu vsadia kr\u00e1\u013eovsk\u00fa korunu,",
        "9": "popredn\u00fd mu\u017e z kr\u00e1\u013eovsk\u00fdch knie\u017eat a vlad\u00e1rov nech mu dr\u017e\u00ed ko\u0148a, ktor\u00fd bude kr\u00e1\u010da\u0165 po uliciach mesta, a nech vyvol\u00e1va: \"Takto nech je pocten\u00fd ka\u017ed\u00fd, koho mieni vyznamena\u0165 kr\u00e1\u013e.\"",
        "10": "Kr\u00e1\u013e mu na to povedal: \"Popon\u00e1h\u013eaj sa, vezmi sl\u00e1vnostn\u00e9 r\u00facho a ko\u0148a a ako si povedal, urob \u017didovi Mardochejovi, ktor\u00fd sed\u00ed pred vchodom do pal\u00e1ca. Daj pozor, aby si nevynechal ni\u010d z toho, \u010do si tu povedal.\"",
        "11": "Aman vzal teda sl\u00e1vnostn\u00fd oblek a ko\u0148a, obliekol Mardocheja na ulici mesta, posadil ho na ko\u0148a, i\u0161iel s n\u00edm a vyvol\u00e1val: \"Tak\u00fato poctu si zasl\u00fa\u017ei ka\u017ed\u00fd, koho mieni vyznamena\u0165 kr\u00e1\u013e.\"",
        "12": "Mardochej sa potom vr\u00e1til k br\u00e1ne pal\u00e1ca, k\u00fdm Aman sa pon\u00e1h\u013eal do svojho domu roz\u017eialen\u00fd a so zakrytou hlavou.",
        "13": "Tu svojej \u017eene Zares a v\u0161etk\u00fdm svojim priate\u013eom rozpovedal, \u010do sa stalo. Mudrci, s ktor\u00fdmi m\u00e1val porady, aj jeho \u017eena Zares mu povedali: \"Ak je Mardochej, pred ktor\u00fdm si za\u010dal upada\u0165, z rodu \u017didov, nebude\u0161 mu m\u00f4c\u0165 odola\u0165, ale upadne\u0161 pred n\u00edm (celkom).\"",
        "14": "K\u00fdm sa s n\u00edm zhov\u00e1rali o tom, pri\u0161li kr\u00e1\u013eovsk\u00ed komorn\u00edci a n\u00fatili ho, aby sa r\u00fdchlo odobral na hostinu, ktor\u00fa pripravila kr\u00e1\u013eovn\u00e1."
    },
    "7": {
        "1": "Kr\u00e1\u013e a Aman teda pri\u0161li, aby (jedli) a pili s kr\u00e1\u013eovnou.",
        "2": "Kr\u00e1\u013e sa jej aj na druh\u00fd de\u0148 op\u00fdtal, ke\u010f sa rozohrial od v\u00edna: \"Ak\u00e1 je tvoja prosba, Ester, aby som ti ju vyplnil? \u010co chce\u0161, aby sa ti stalo? \u010co by si aj polovicu m\u00f4jho kr\u00e1\u013eovstva p\u00fdtala; dostane\u0161.\"",
        "3": "Vtedy mu odpovedala: \"\u00d3, kr\u00e1\u013eu, ak som na\u0161la milos\u0165 pred tvojimi o\u010dami a ak sa ti p\u00e1\u010di, daruj mi m\u00f4j \u017eivot, za ktor\u00fd pros\u00edm, a (daruj mi) m\u00f4j n\u00e1rod, za ktor\u00fd \u0165a pros\u00edm.",
        "4": "H\u013ea, ja a\u00a0m\u00f4j n\u00e1rod sme vydan\u00ed (napospas), aby n\u00e1s roz\u0161liapali a\u00a0zahrd\u00fasili; m\u00e1me zahyn\u00fa\u0165. Keby n\u00e1s aspo\u0148 za otrokov a\u00a0otrokyne predali; bolo by to znesite\u013en\u00e9 ne\u0161\u0165astie a\u00a0s\u00a0povzdychom by som sa odml\u010dala, ale nateraz m\u00e1me tak\u00e9ho nepriate\u013ea, ktor\u00e9ho ukrutnos\u0165 ovplyvnila aj kr\u00e1\u013ea!\"",
        "5": "Kr\u00e1\u013e Asuer sa vo svojej odpovedi op\u00fdtal: \"Kto je to a ak\u00e9 m\u00e1 na to pr\u00e1vo, \u017ee sa to opova\u017euje robi\u0165?\"",
        "6": "Ester mu odpovedala: \"Tento n\u00e1\u0161 najhor\u0161\u00ed nepriate\u013e a neprajn\u00edk je Aman.\" Ke\u010f Aman po\u010dul t\u00fato vec, hne\u010f zmeravel, lebo nevedel znies\u0165 kr\u00e1\u013eov a kr\u00e1\u013eovnej poh\u013ead.",
        "7": "Rozhnevan\u00fd kr\u00e1\u013e vstal a bral sa z miestnosti, kde bola hostina, do z\u00e1hrady vysadenej stromami. Aj Aman vstal, aby po\u017eiadal kr\u00e1\u013eovn\u00fa Ester o (z\u00e1chranu) svojho \u017eivota. Pochopil toti\u017e, \u017ee mu kr\u00e1\u013e pripravuje ne\u0161\u0165astie.",
        "8": "Ke\u010f sa (kr\u00e1\u013e) vr\u00e1til zo z\u00e1hrady vysadenej stromami a vo\u0161iel do miestnosti hostiny, na\u0161iel Amana zr\u00faten\u00e9ho na pohovke, na ktorej spo\u010d\u00edvala Ester, a povedal: \"E\u0161te aj kr\u00e1\u013eovn\u00fa chce zn\u00e1silni\u0165, a to v mojej pr\u00edtomnosti v mojom dome!\" Len \u010do to slovo opustilo",
        "9": "A Harbona, jeden z komorn\u00edkov, ktor\u00ed mali za \u00falohu obsluhova\u0165 kr\u00e1\u013ea, povedal: \"H\u013ea, \u0161ibenica, \u010do pripravil pre Mardocheja, ktor\u00fd hovoril v prospech kr\u00e1\u013ea, vyp\u00edna sa v Amanovom dome a je p\u00e4\u0165desiat lak\u0165ov vysok\u00e1!\" Kr\u00e1\u013e mu povedal: \"Obeste ho na \u0148u!\"",
        "10": "Tak Amana obesili na \u0161ibenicu, ktor\u00fa dal zhotovi\u0165 pre Mardocheja, a kr\u00e1\u013eov hnev sa upokojil."
    },
    "8": {
        "1": "V ten de\u0148 daroval kr\u00e1\u013e Asuer kr\u00e1\u013eovnej Ester dom Amana, nepriate\u013ea \u017didov, a Mardochej smel predst\u00fapi\u0165 pred kr\u00e1\u013eovu tv\u00e1r. Ester vyznala, \u017ee je to jej str\u00fdc.",
        "2": "Kr\u00e1\u013e zobral svoj prste\u0148, ktor\u00fd rozk\u00e1zal vzia\u0165 Amanovi, a odovzdal ho Mardochejovi. Aj Ester ustanovila Mardocheja nad svojou dom\u00e1cnos\u0165ou. -",
        "3": "Ale ona sa t\u00fdm neuspokojila. Padla k noh\u00e1m kr\u00e1\u013ea, plakala, hovorila mu a prosila, aby rozk\u00e1zal zru\u0161i\u0165 zlobu Amana z Agagovho rodu a v\u0161etky jeho hrozn\u00e9 \u00faklady, ktor\u00e9 vymyslel proti \u017didom.",
        "4": "Ke\u010f vztiahol oproti nej ruku so zlatou berlou pod\u013ea zvyku, ktor\u00fdm dal najavo znamenie svojej priazne, ona vstala, postavila sa pred neho",
        "5": "a\u00a0povedala: \"Ak sa kr\u00e1\u013eovi p\u00e1\u010di a\u00a0ak som na\u0161la milos\u0165 v\u00a0jeho o\u010diach a\u00a0moja \u017eiados\u0165 nenaraz\u00ed u\u00a0neho na odpor, pros\u00edm, aby predo\u0161l\u00fd Amanov v\u00fdnos, ktor\u00fdm ten \u00fakladn\u00edk a\u00a0nepriate\u013e \u017didov nariadil vyhubi\u0165 ich po v\u0161etk\u00fdch krajin\u00e1ch kr\u00e1\u013eovstva, dostal opravu nov\u00fdm p\u00edsomn\u00fdm nariaden\u00edm.",
        "6": "Lebo ako by som sa mohla pozera\u0165 na vra\u017edenie a vyhubenie svojho n\u00e1roda?\"",
        "7": "Kr\u00e1\u013e Asuer povedal kr\u00e1\u013eovnej Ester a \u017didovi Mardochejovi: \"Amanov dom som post\u00fapil Ester a jeho sam\u00e9ho som dal zavesi\u0165 na \u0161ibenicu, lebo sa opov\u00e1\u017eil n\u00e1silne napadn\u00fa\u0165 \u017didov.",
        "8": "P\u00ed\u0161te teda \u017didom v kr\u00e1\u013eovom mene, ako sa v\u00e1m p\u00e1\u010di, a spis potvr\u010fte pe\u010da\u0165ou m\u00f4jho prste\u0148a!\" Tak\u00e1 bola toti\u017e oby\u010daj, \u017ee listin\u00e1m, ktor\u00e9 vydali v kr\u00e1\u013eovom mene a potvrdili ich pe\u010da\u0165ou jeho prste\u0148a, nesmel sa nik sprotivi\u0165.",
        "9": "Zvolan\u00ed kr\u00e1\u013eovsk\u00ed pis\u00e1ri a opisova\u010di - bolo to v \u010dase tretieho mesiaca, ktor\u00fd sa volal sivan, na jeho dvadsiaty tret\u00ed de\u0148 - nap\u00edsali listinu, ako si prial Mardochej, \u017didom, spr\u00e1vcom, miestodr\u017eite\u013eom a vlad\u00e1rom, ktor\u00ed st\u00e1li na \u010dele stodvadsiatich siedmich kraj\u00edn od Indie a\u017e po Eti\u00f3piu, do ka\u017edej krajiny zvl\u00e1\u0161\u0165, ka\u017ed\u00e9mu n\u00e1rodu zvl\u00e1\u0161\u0165, pod\u013ea toho, ak\u00fa re\u010d kto mal a ak\u00e9 p\u00edsmo pou\u017e\u00edval, aj \u017didom tak, ako vedel ka\u017ed\u00fd \u010d\u00edta\u0165 a rozumel.",
        "10": "Listiny vydan\u00e9 v kr\u00e1\u013eovom mene potvrdili pe\u010da\u0165ou jeho prste\u0148a a odoslali ich r\u00fdchlymi poslami. Oni sa rozbehli po v\u0161etk\u00fdch krajin\u00e1ch, aby predo\u0161l\u00e9 listiny nov\u00fdmi posolstvami predi\u0161li.",
        "11": "Kr\u00e1\u013e im rozk\u00e1zal, aby vyh\u013eadali \u017didov po v\u0161etk\u00fdch mest\u00e1ch. Mali ich zhroma\u017edi\u0165 a\u00a0prik\u00e1zal im, aby si br\u00e1nili \u017eivoty. Tak smeli v\u0161etk\u00fdch svojich nepriate\u013eov aj ich man\u017eelky, deti a\u00a0v\u0161etku (\u010de\u013ea\u010f) ich domov zab\u00edja\u0165, zni\u010di\u0165 ich a\u00a0majetok rozchv\u00e1ti\u0165 ako koris\u0165.",
        "12": "A pre v\u0161etky krajiny ur\u010dili jedin\u00fd de\u0148 na t\u00fato pomstu. Bol to trin\u00e1sty de\u0148 dvan\u00e1steho mesiaca adara.",
        "13": "Obsahom listu bolo, \u017ee vo v\u0161etk\u00fdch krajin\u00e1ch a n\u00e1rodoch, ktor\u00e9 podliehaj\u00fa vl\u00e1de kr\u00e1\u013ea Asuera, maj\u00fa by\u0165 \u017didia pripraven\u00ed pomsti\u0165 sa na svojich nepriate\u013eoch.",
        "14": "R\u00fdchli posli sa rozi\u0161li a zaniesli oznamy, len \u010do kr\u00e1\u013eovsk\u00fd rozkaz vyvesili v S\u00fazach.",
        "15": "Ke\u010f Mardochej odch\u00e1dzal z pal\u00e1ca od kr\u00e1\u013ea, skvel sa v kr\u00e1\u013eovskom r\u00fachu z modr\u00e9ho a blankytn\u00e9ho purpuru, na hlave mal zlat\u00fd veniec a odet\u00fd bol hodv\u00e1bnym purpurovo-\u010derven\u00fdm pl\u00e1\u0161\u0165om. A cel\u00e9 mesto plesalo a radovalo sa.",
        "16": "\u017didom sa zdalo, akoby im nast\u00e1valo nov\u00e9 svetlo, nov\u00e1 rados\u0165, pocta a bezhrani\u010dn\u00e1 rados\u0165.",
        "17": "Po v\u0161etk\u00fdch n\u00e1rodoch, mest\u00e1ch a\u00a0krajin\u00e1ch, kamko\u013evek do\u0161iel kr\u00e1\u013eovsk\u00fd rozkaz, (nastalo) nesmierne plesanie, hodovanie a\u00a0hostiny a\u00a0(n\u00e1lada) sviato\u010dn\u00e9ho d\u0148a. (Dialo sa to) v\u00a0takej miere, \u017ee mnoh\u00ed z\u00a0cudz\u00edch n\u00e1rodov a\u00a0in\u00e9ho vierovyznania pridali sa k\u00a0ich n\u00e1bo\u017eenstvu a\u00a0obradom. V\u0161etci boli preniknut\u00ed n\u00e1ramn\u00fdm strachom pred menom \u017did."
    },
    "9": {
        "1": "Teda v\u00a0dvan\u00e1stom mesiaci, o\u00a0ktorom sme u\u017e vy\u0161\u0161ie povedali, \u017ee sa volal adar, na jeho trin\u00e1sty de\u0148, na ktor\u00fd nepriatelia pripravovali vyvra\u017edenie v\u0161etk\u00fdch \u017didov, lebo si dychtivo \u017eiadali ich krv, nastal obrat. \u017didia sa dostali navrch a\u00a0za\u010dali sa pomsti\u0165 na svojich nepriate\u013eoch.",
        "2": "Zhroma\u017edili sa po jednotliv\u00fdch mest\u00e1ch, meste\u010dk\u00e1ch a miestach aby sa oborili na svojich nepriate\u013eov a na t\u00fdch, \u010do ich prenasledovali. Nik sa neosmelil odporova\u0165 im, lebo v\u0161etky n\u00e1rody prenikol strach pred ich ve\u013ekou mocou.",
        "3": "Lebo v\u0161etci vlad\u00e1ri, spr\u00e1vcovia a miestodr\u017eitelia po krajin\u00e1ch a ak\u00e1ko\u013evek vrchnos\u0165 bola ustanoven\u00e1 po jednotliv\u00fdch miestach nad (verejn\u00fdmi) z\u00e1le\u017eitos\u0165ami, v\u0161etci podporovali \u017didov zo strachu pred Mardochejom.",
        "4": "Vedeli (o \u0148om), \u017ee je v (kr\u00e1\u013eovskom) pal\u00e1ci na poprednom mieste a m\u00e1 ve\u013ek\u00fa moc. Denne r\u00e1stla sl\u00e1va jeho mena a letela z \u00fast do \u00fast u v\u0161etk\u00fdch \u013eud\u00ed.",
        "5": "Tak sp\u00f4sobili \u017didia svojim nepriate\u013eom ve\u013ek\u00fa por\u00e1\u017eku. Povra\u017edili ich, a tak sa im odplatili za to, \u010do sa oni chystali urobi\u0165 im,",
        "6": "tak\u017ee aj v S\u00fazach zabili p\u00e4\u0165sto mu\u017eov okrem desiatich synov Amana, nepriate\u013ea \u017didov z Agagovho rodu. A toto s\u00fa ich men\u00e1:",
        "7": "Farzandata, Delfon, Esfata,",
        "8": "Forata, Adalia, Aridata,",
        "9": "Fermesta, Arizaj, Aridaj, Jezata.",
        "10": "Aj ke\u010f ich pozab\u00edjali, koristi z ich majetku sa ani nedotkli.",
        "11": "A zoznam mu\u017eov, ktor\u00fdch zabili v S\u00fazach, ihne\u010f predlo\u017eili kr\u00e1\u013eovi.",
        "12": "On povedal kr\u00e1\u013eovnej Ester: \"V meste S\u00fazy pozab\u00edjali \u017didia p\u00e4\u0165sto mu\u017eov a okrem nich aj desiatich Amanov\u00fdch synov. \u010co mysl\u00ed\u0161, ko\u013ek\u00fdch zabij\u00fa po v\u0161etk\u00fdch ostatn\u00fdch krajin\u00e1ch? \u010co si e\u0161te praje\u0161 a \u010do chce\u0161 odo m\u0148a, aby sa na m\u00f4j rozkaz stalo?\"",
        "13": "Ona mu odpovedala: \"Ak sa kr\u00e1\u013eovi p\u00e1\u010di, nech dostan\u00fa \u017didia dovolenie, aby mohli aj zajtra robi\u0165 v S\u00fazach, ako si po\u010d\u00ednali dnes, a nech desa\u0165 Amanov\u00fdch synov pove\u0161aj\u00fa na \u0161ibeniciach.\"",
        "14": "Kr\u00e1\u013e nariadil, aby sa tak stalo. V S\u00fazach ihne\u010f vyvesili nariadenie a desa\u0165 Amanov\u00fdch synov pove\u0161ali.",
        "15": "Na \u0161trn\u00e1sty den mesiaca adar sa \u017didia (op\u00e4\u0165) zhroma\u017edili a pobili v S\u00fazach tristo mu\u017eov. Ale ani ich majetok nerozchv\u00e1tili.",
        "16": "Aj po v\u0161etk\u00fdch (ostatn\u00fdch) krajin\u00e1ch, ktor\u00e9 podliehali kr\u00e1\u013eovej vl\u00e1de, \u017didia sa postavili (na obranu) svojich \u017eivotov a\u00a0pozab\u00edjali svojich nepriate\u013eov a\u00a0t\u00fdch, \u010do ich prenasledovali. Po\u010det zabit\u00fdch dosiahol sedemdesiatp\u00e4\u0165tis\u00edc mu\u017eov, ale nik sa nedotkol ani najmen\u0161ej veci z\u00a0ich majetku.",
        "17": "Na trin\u00e1sty de\u0148 mesiaca adar za\u010dali po v\u0161etk\u00fdch (krajoch) zab\u00edja\u0165 \u013eud\u00ed a na \u0161trn\u00e1sty de\u0148 prestali so zab\u00edjan\u00edm a ustanovili ho za sviato\u010dn\u00fd, aby sa v ten de\u0148 v bud\u00facnosti oddali hodovaniu, radosti a hostin\u00e1m.",
        "18": "Ale \u017didia; ktor\u00ed zab\u00edjali v meste S\u00fazy na trin\u00e1sty de\u0148, zab\u00edjali aj na \u0161trn\u00e1sty de\u0148, a tak a\u017e na p\u00e4tn\u00e1sty de\u0148 prestali zab\u00edja\u0165. Preto ten de\u0148 ustanovili za sviato\u010dn\u00fd, aby hodovali a radovali sa.",
        "19": "K\u00fdm \u017didia, ktor\u00ed b\u00fdvali v neohraden\u00fdch meste\u010dk\u00e1ch a po dedin\u00e1ch, ustanovili si \u0161trn\u00e1sty de\u0148 mesiaca adar na hodovanie a z\u00e1bavu, aby v ten de\u0148 plesali a navz\u00e1jom si posielali podiely z hodov\u00fdch pokrmov. -",
        "20": "Mardochej toto v\u0161etko op\u00edsal a takto zostaven\u00fd spis zaslal \u017didom, ktor\u00ed b\u00fdvali po v\u0161etk\u00fdch kr\u00e1\u013eovsk\u00fdch krajin\u00e1ch, tak t\u00fdm, \u010do b\u00fdvali nabl\u00edzku, ako aj t\u00fdm, \u010do boli \u010faleko,",
        "21": "aby \u0161trn\u00e1sty a p\u00e4tn\u00e1sty de\u0148 mesiaca adar zaradili medzi sviatky a aby tie (dni) osl\u00e1vili ka\u017ed\u00fd rok so sviato\u010dnou ok\u00e1zalos\u0165ou.",
        "22": "Lebo v tie dni sa \u017didia vypomstili na svojich nepriate\u013eoch a ich \u017eia\u013e a z\u00e1rmutok sa im obr\u00e1tili na veselos\u0165 a rados\u0165. (P\u00edsal im), aby tie dni boli (chv\u00ed\u013eou) hodovania a radosti, pri\u010dom si maj\u00fa navz\u00e1jom posiela\u0165 ist\u00e9 podiely z pokrmov a mali poskytn\u00fa\u0165 dar",
        "23": "Tak \u017didia prijali za sviato\u010dn\u00fd zvyk v\u0161etko, \u010do toho d\u0148a za\u010dali kona\u0165 a \u010do im Mardochej svoj\u00edm listom rozk\u00e1zal robi\u0165.",
        "24": "Lebo Amadatov syn Aman, p\u00f4vodom z Agaga, nepriate\u013e a neprajn\u00edk \u017didov, mal zl\u00fd \u00famysel proti nim, chcel ich da\u0165 zabi\u0165 a vyhubi\u0165: vrhol pur, \u010do v na\u0161om jazyku znamen\u00e1 l\u00f3s.",
        "25": "No Ester predst\u00fapila pred kr\u00e1\u013ea a po\u017eiadala ho, aby kr\u00e1\u013eovsk\u00fdm rozhodnut\u00edm zmaril jeho \u00fasilia, a (dosiahla), \u017ee ne\u0161\u0165astie, ktor\u00e9 zam\u00fd\u0161\u013eal proti \u017didom, padlo sp\u00e4\u0165 na jeho hlavu. A tak nakoniec aj jeho, aj jeho synov obesili na \u0161ibenicu.",
        "26": "A od toho \u010dasu menuj\u00fa tie dni Purim, \u010di\u017ee dni l\u00f3som (ur\u010den\u00e9), lebo pur znamen\u00e1: L\u00f3s bol hoden\u00fd do osudia. - A v\u0161etko, ako sa stalo, tvor\u00ed obsah tohoto listu, to jest tohoto kni\u017en\u00e9ho zvitku:",
        "27": "\u010do mali toti\u017e vytrpie\u0165, ale \u010do sa potom zmenilo, a\u00a0preto \u017didia zaviazali seba i\u00a0svojich potomkov a\u00a0v\u0161etk\u00fdch, ktor\u00ed sa bud\u00fa chcie\u0165 prida\u0165 k\u00a0ich n\u00e1bo\u017eenstvu, aby sa nikomu nedovolilo pre\u017e\u00edva\u0165 tieto dni bez sviato\u010dnej ok\u00e1zalosti, ako (o\u00a0t\u00fdch d\u0148och) sved\u010d\u00ed tento spis a\u00a0ako to \u017eiadaj\u00fa pevne stanoven\u00e9 sviato\u010dn\u00e9 dni v\u00a0rokoch nepretr\u017eite nasleduj\u00face po sebe.",
        "28": "To s\u00fa dni, ktor\u00e9 nikdy nezru\u0161\u00ed zabudnutie, ale sl\u00e1vi\u0165 ich bud\u00fa v\u0161etky pokolenia vo v\u0161etk\u00fdch krajin\u00e1ch po celom svete: nebude mesta, kde by dni Purim, \u010di\u017ee dni l\u00f3sov, nesl\u00e1vili \u017didia a ich potomstvo.",
        "29": "Kr\u00e1\u013eovn\u00e1 Ester, Abihailova dc\u00e9ra, a \u017did Mardoochej nap\u00edsali aj druh\u00fd list, aby so v\u0161etk\u00fdm d\u00f4razom potvrdili sviato\u010dn\u00fa (povahu) tohoto d\u0148a pre bud\u00face \u010dasy.",
        "30": "A rozposlali ho v\u0161etk\u00fdm \u017didom ktor\u00ed preb\u00fdvali v stodvadsiatich siedmich krajin\u00e1ch kr\u00e1\u013ea Asuera, (pri\u010dom im priali), aby boli zdrav\u00ed a aby prijali pravdu,",
        "31": "aby zachov\u00e1vali Dni l\u00f3sov a na svoj \u010das ich s rados\u0165ou sl\u00e1vili tak, ako to ustanovili Mardochej a Ester. A oni sa zaviazali, \u017ee ich bud\u00fa zachov\u00e1va\u0165 sami aj ich potomstvo p\u00f4stmi, n\u00e1rekom a v\u00f4bec tak, ako Dni l\u00f3sov zachov\u00e1va\u0165 treba,",
        "32": "teda so v\u0161etk\u00fdm, ako je to zhrnut\u00e9 v rozprave tohoto spisu, ktor\u00fd m\u00e1 meno po Ester."
    },
    "10": {
        "1": "Nato kr\u00e1\u013e Asuer uvalil da\u0148 na cel\u00fa krajinu a na v\u0161etky morsk\u00e9 ostrovy.",
        "2": "V knih\u00e1ch M\u00e9dov a Per\u017eanov je zap\u00edsan\u00e1 moc a vl\u00e1da, hodnos\u0165 a vzne\u0161enos\u0165, ak\u00fdmi (poctami) pov\u00fd\u0161il Mardocheja",
        "3": "a\u00a0ako sa Mardochej, \u010dlovek \u017eidovsk\u00e9ho p\u00f4vodu, stal druh\u00fdm po kr\u00e1\u013eovi Asuerovi. U\u00a0\u017didov bol veleben\u00fd a\u00a0stal sa ob\u013e\u00faben\u00fdm u\u00a0\u013eudu svojich, bratov, lebo vyh\u013ead\u00e1val, \u010do bolo dobr\u00e9 pre n\u00e1rod, a\u00a0hovoril o\u00a0tom, \u010do sl\u00fa\u017eilo blahu jeho rodu. \r\n (\u010co je v\u00a0hebrejskej osnove, to som s\u00a0plnou vernos\u0165ou prelo\u017eil. Av\u0161ak to, \u010do odteraz nasleduje, na\u0161iel som nap\u00edsan\u00e9 vo v\u0161eobecne zn\u00e1mom vydan\u00ed, ako je to podan\u00e9 re\u010dou a\u00a0p\u00edsmenami Gr\u00e9kov: T\u00fato kapitolu uv\u00e1dzali kedysi na konci Knihy, \u010do som pod\u013ea svojho zvyku na po\u010diatku obelosom, to jest ra\u017e\u0148om, pozna\u010dil. - Pozn\u00e1mka sv.\u00a0Hieronyma.)",
        "4": "Mardochej hovoril: \"Tie veci sa stali Bo\u017e\u00edm (riaden\u00edm).",
        "5": "Pam\u00e4t\u00e1m sa na sen, ktor\u00fd som mal. (Boh) mi dal pozna\u0165 tie veci a ani najmen\u0161ia vec z toho nezostala nesplnen\u00e1.",
        "6": "Mal\u00fd prame\u0148, ktor\u00fd sa rozr\u00e1stol na rieku a zmenil sa na svetlo (ve\u013ek\u00e9 ako) slnko; a (rieka) sa ve\u013emi rozvodnila: znamenala Ester, ktor\u00fa si kr\u00e1\u013e vzal za man\u017eelku a s\u00e1m si prial, aby bola kr\u00e1\u013eovnou.",
        "7": "T\u00ed dvaja draci, to som ja a Aman.",
        "8": "N\u00e1rody, ktor\u00e9 sa zhroma\u017edili, to s\u00fa t\u00ed, \u010do pracovali na tom, aby vytreli meno \u017didov.",
        "9": "M\u00f4j n\u00e1rod, \u010di\u017ee Izrael, volal (o pomoc) k P\u00e1novi a P\u00e1n zachr\u00e1nil svoj \u013eud a vyslobodil n\u00e1s zo v\u0161etk\u00e9ho nebezpe\u010denstva a robil ve\u013ek\u00e9 divy a z\u00e1zraky medzi n\u00e1rodmi,",
        "10": "a tak ustanovil, aby boli dva l\u00f3sy: jeden za Bo\u017e\u00ed n\u00e1rod a druh\u00fd pre v\u0161etky n\u00e1rody.",
        "11": "A tieto dva l\u00f3sy padli na de\u0148, ktor\u00fd Boh u\u017e od d\u00e1vneho \u010dasu ur\u010dil pre v\u0161etky n\u00e1rody.",
        "12": "P\u00e1n si spomenul na svoj \u013eud a bolo mu \u013e\u00fato svojho dedi\u010dstva.",
        "13": "Nech sa tieto dni sl\u00e1via v mesiaci adar, a to na \u0161trn\u00e1sty a p\u00e4tn\u00e1sty de\u0148 tohoto mesiaca so v\u0161etkou horlivos\u0165ou a rados\u0165ou cel\u00e9ho n\u00e1roda v jedinom zbore zhroma\u017edenom pre v\u0161etky bud\u00face pokolenia izraelsk\u00e9ho \u013eudu.\""
    }
}