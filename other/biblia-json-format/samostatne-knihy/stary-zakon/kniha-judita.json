{
    "1": {
        "1": "V dvan\u00e1stom roku vl\u00e1dy kr\u00e1\u013ea Nabuchodonozora, ktor\u00fd kra\u013eoval v As\u00fdrsku vo ve\u013ekom meste Ninive, Arfaxad kra\u013eoval nad M\u00e9dmi v Ekbatan\u00e1ch.",
        "2": "On postavil okolo Ekbatan hradby z kresan\u00fdch kame\u0148ov o \u0161\u00edrke troch lak\u0165ov a d\u013a\u017eke \u0161es\u0165 lak\u0165ov. Hradby urobil sedemdesiat lak\u0165ov vysok\u00e9 a p\u00e4\u0165desiat lak\u0165ov \u0161irok\u00e9.",
        "3": "Nad ich br\u00e1nami postavil sto lak\u0165ov\u00e9 ve\u017ee a ich z\u00e1klady polo\u017eil na \u0161\u00edrku \u0161es\u0165desiatich lak\u0165ov.",
        "4": "Br\u00e1ny urobil tak, \u017ee \u010dneli do v\u00fd\u0161ky sedemdesiatich lak\u0165ov a boli \u0161irok\u00e9 \u0161tyridsa\u0165 lak\u0165ov, aby nimi mohla tiahnu\u0165 vojensk\u00e1 moc jeho bojovn\u00edkov a zoraden\u00fd \u0161\u00edk jeho pe\u0161iakov.",
        "5": "V t\u00fdch d\u0148och kr\u00e1\u013e Nabuchodonozor urobil vojensk\u00fa v\u00fdpravu proti kr\u00e1\u013eovi Arfaxadovi na ve\u013ekej pl\u00e1ni, ktorou je rovina na \u00fazem\u00ed Ragau.",
        "6": "Pridali sa k nemu v\u0161etci obyvatelia vrchov i v\u0161etci, \u010do b\u00fdvaj\u00fa pri Eufrate, Tigrise a Hidaspene a na rovin\u00e1ch Elymajsk\u00e9ho kr\u00e1\u013ea Ariocha. Tak sa zi\u0161lo mnoho n\u00e1rodov do boja synov Chaldejcov.",
        "7": "As\u00fdrsky kr\u00e1\u013e Nabuchodonozor poslal poslov k v\u0161etk\u00fdm obyvate\u013eom Perzie a k v\u0161etk\u00fdm obyvate\u013eom na z\u00e1pade: k obyvate\u013eom Cil\u00edcie, Damasku, Libanonu, Antilibanonu a k v\u0161etk\u00fdm obyvate\u013eom na morskom pobre\u017e\u00ed;",
        "8": "aj k n\u00e1rodom, \u010do s\u00fa v Karmeli a Gala\u00e1de, k obyvate\u013eom Hornej Galiley a ve\u013ekej roviny Ezdrelon;",
        "9": "k v\u0161etk\u00fdm v Sam\u00e1rii a jej mest\u00e1ch i za Jord\u00e1nom a\u017e po Jeruzalem, Batanu, Chelus, K\u00e1de\u0161, Egyptsk\u00fa rieku, Tafnas, Ramesses a do celej krajiny Gessen,",
        "10": "a\u017e za Tanis a Memfis, aj ku v\u0161etk\u00fdm obyvate\u013eom Egypta a\u017e po hranice Eti\u00f3pie.",
        "11": "Ale v\u0161etci obyvatelia celej zeme opovrhli posolstvom as\u00fdrskeho kr\u00e1\u013ea Nabuchodonozora a nezi\u0161li sa bojova\u0165 spolu s n\u00edm, lebo sa ho neb\u00e1li, ve\u010f bol s\u00e1m proti nim. Jeho poslov poslali s posmechom sp\u00e4\u0165 napr\u00e1zdno.",
        "12": "Vtedy sa kr\u00e1\u013e Nabuchodonozor ve\u013emi rozhneval na v\u0161etky tieto krajiny a\u00a0zaprisahal sa na svoj tr\u00f3n a\u00a0kr\u00e1\u013eovstvo, \u017ee sa vypomst\u00ed a\u00a0vyhub\u00ed svoj\u00edm me\u010dom v\u0161etky kraje Cil\u00edcie, Damasku - a\u00a0S\u00fdrie, i\u00a0v\u0161etk\u00fdch obyvate\u013eov Moabska a\u00a0synov Ammona, aj cel\u00fa Judeu a\u00a0v\u0161etk\u00fdch, \u010do s\u00fa v\u00a0Egypte, a\u017e po hranice dvoch mor\u00ed.",
        "13": "V sedemn\u00e1stom roku sa vypravil so svoj\u00edm vojskom proti kr\u00e1\u013eovi Arfaxadovi, porazil ho v boji a premohol cel\u00e9 Arfaxadovo vojsko, aj cel\u00fa jeho jazdu a v\u0161etky jeho vozy,",
        "14": "a zmocnil sa jeho miest. Dostal sa a\u017e do Ekbatan, zaujal ve\u017ee, vyplienil ich n\u00e1mestia a ich n\u00e1dheru vyviedol na posmech.",
        "15": "Arfaxada chytil v ohor\u00ed Ragau, prebodol ho kopijami a v ten de\u0148 ho \u00faplne zni\u010dil.",
        "16": "Potom sa aj s \u013eudom, ktor\u00fd sa mu pridal, ve\u013emi ve\u013ek\u00e9 mno\u017estvo bojovn\u00edkov, vr\u00e1til do Ninive. Tam sa zastavil, zab\u00e1val sa a hodoval on i jeho vojsko stodvadsa\u0165 dn\u00ed."
    },
    "2": {
        "1": "V osemn\u00e1stom roku, na dvadsiaty druh\u00fd de\u0148 prv\u00e9ho mesiaca, roz\u0161\u00edrila sa spr\u00e1va v pal\u00e1ci as\u00fdrskeho kr\u00e1\u013ea Nabuchodonozora, \u017ee sa pomst\u00ed na v\u0161etk\u00fdch krajin\u00e1ch, ako predt\u00fdm pohrozil.",
        "2": "I zvolal v\u0161etk\u00fdch svojich sluhov a v\u0161etk\u00fdch svojich ve\u013emo\u017eov, predlo\u017eil im svoje tajn\u00e9 \u00famysly a rozhodol sa \u00faplne zni\u010di\u0165 v\u0161etky tie krajiny.",
        "3": "Aj oni us\u00fadili, \u017ee treba vyhubi\u0165 v\u0161etk\u00fdch, \u010do neposl\u00fachli jeho nariadenia.",
        "4": "Ke\u010f as\u00fdrsky kr\u00e1\u013e Nabuchodonozor skon\u010dil svoju poradu, zavolal si vrchn\u00e9ho velite\u013ea svojho vojska Holofernesa, ktor\u00fd bol druh\u00fd po \u0148om,",
        "5": "a povedal mu: \"Toto hovor\u00ed ve\u013ek\u00fd kr\u00e1\u013e, p\u00e1n celej zeme. Ke\u010f teraz od\u00edde\u0161 odo m\u0148a, vezme\u0161 si smel\u00fdch mu\u017eov, stodvadsa\u0165tis\u00edc pe\u0161iakov a mno\u017estvo kon\u00ed s dvan\u00e1s\u0165tis\u00edc jazdcami",
        "6": "a vyraz\u00ed\u0161 proti v\u0161etk\u00fdm krajin\u00e1m na Z\u00e1pade, ktor\u00e9 neposl\u00fachli m\u00f4j rozkaz.",
        "7": "Rozk\u00e1\u017ee\u0161 im, aby pripravili zem a vodu, lebo ja vytiahnem proti nim vo svojom hneve a cel\u00fd povrch zeme zaplav\u00edm nohami svojho vojska a vyd\u00e1m mu ich za koris\u0165.",
        "8": "Ich ranen\u00ed zaplnia \u00fadolia a v\u0161etky potoky a rieky bud\u00fa tak\u00e9 pln\u00e9 m\u0155tvolami, \u017ee sa rozvodnia.",
        "9": "Ich zajatcov odvediem a\u017e na kraj zeme.",
        "10": "Ty tam teda vytiahni a zaber pre m\u0148a cel\u00e9 ich \u00fazemie. Ke\u010f sa ti vzdaj\u00fa, zachov\u00e1\u0161 mi ich do d\u0148a, ke\u010f ich potrest\u00e1m.",
        "11": "Nad t\u00fdmi v\u0161ak, \u010do neposl\u00fachnu, nech sa nez\u013eutuje tvoje oko a vyd\u00e1\u0161 ich na smr\u0165 a za koris\u0165 v celej ich krajine.",
        "12": "Lebo ako \u017eijem ja a moc m\u00f4jho kr\u00e1\u013eovstva: \u010do som povedal, v\u0161etko urob\u00edm svoj\u00edm ramenom.",
        "13": "A ty nezanedb\u00e1\u0161 ani jeden rozkaz svojho p\u00e1na, ale spln\u00ed\u0161 v\u0161etko presne a bez odkladu, ako som ti rozk\u00e1zal.\"",
        "14": "Ke\u010f Holofernes vy\u0161iel od svojho p\u00e1na, zvolal v\u0161etk\u00fdch vojensk\u00fdch pohlav\u00e1rov, gener\u00e1lov a d\u00f4stojn\u00edkov as\u00fdrskeho vojska,",
        "15": "spo\u010d\u00edtal mu\u017eov, vybran\u00fdch na v\u00fdpravu, ako mu rozk\u00e1zal jeho p\u00e1n, asi stodvadsa\u0165tis\u00edc mu\u017eov a dvan\u00e1s\u0165tis\u00edc lukostrelcov na ko\u0148och,",
        "16": "a zoradil ich ako sa zora\u010fuje vojsko do boja.",
        "17": "Okrem toho vzal preve\u013ek\u00e9 mno\u017estvo tiav, oslov a mul\u00edc na nosenie n\u00e1kladov, i bezpo\u010det oviec, hov\u00e4dzieho dobytka a k\u00f4z na ich z\u00e1sobovanie,",
        "18": "mno\u017estvo potrav\u00edn pre ka\u017ed\u00e9ho mu\u017ea a ve\u013emi ve\u013ea zlata a striebra z kr\u00e1\u013eovho domu.",
        "19": "Potom sa vydal s cel\u00fdm svoj\u00edm vojskom na pochod. Vytiahli pred kr\u00e1\u013eom Nabuchodonozorom a svojimi vozmi, jazdcami a vybran\u00fdmi pe\u0161iakmi pokryli cel\u00fd povrch zeme smerom na z\u00e1pad.",
        "20": "K nim sa pridalo ve\u013ea rozli\u010dn\u00e9ho \u013eudu, po\u010detn\u00e9ho ako kobyliek a ako piesku zeme; tak\u00e9 mno\u017estvo, \u017ee ich nebolo mo\u017en\u00e9 ani spo\u010d\u00edta\u0165. -",
        "21": "Vy\u0161li z Ninive na tri dni cesty na rovinu Bektilet a ke\u010f z Bektilet odi\u0161li, ut\u00e1borili sa pod vrchom, ktor\u00fd sa vyp\u00edna na\u013eavo od Hornej Cil\u00edcie.",
        "22": "Odtia\u013e sa Holofernes pohol so v\u0161etk\u00fdm svoj\u00edm vojskom, pe\u0161iakmi, jazdcami a vozmi a odi\u0161iel do hornat\u00e9ho kraja.",
        "23": "Spusto\u0161il Put a Lud a vyplienil v\u0161etk\u00fdch Rassitov a Izmaelitov, \u010do boli pri p\u00fa\u0161ti na juh od kraja Cheleon.",
        "24": "Potom prekro\u010dil Eufrat, pre\u0161iel Mezopot\u00e1miou a rozv\u00e1\u013eal v\u0161etky vyv\u00fd\u0161en\u00e9 mest\u00e1, \u010do boli popri potoku Abrona a\u017e po more.",
        "25": "Okrem toho obsadil \u00fazemie Cil\u00edcie, pozab\u00edjal v\u0161etk\u00fdch, \u010do sa mu postavili na odpor, a pri\u0161iel a\u017e na hranice Jafeta, ktor\u00e9 s\u00fa na juh smerom k Ar\u00e1bii.",
        "26": "Obk\u013e\u00fa\u010dil v\u0161etk\u00fdch Madi\u00e1n\u010danov a sp\u00e1lil im stany a vyraboval stajne.",
        "27": "Potom, v \u010dase \u017eatvy obilia, zost\u00fapil na Damasc\u00e9nsku rovinu a sp\u00e1lil im v\u0161etky polia. St\u00e1da a dobytok vyni\u010dil, ich mest\u00e1 vyplienil, ich polia spusto\u0161il a v\u0161etk\u00fdch mlad\u00edkov pobil ostr\u00edm me\u010da.",
        "28": "Strach a hr\u00f4za za\u013eahli aj na obyvate\u013eov pri mori, ktor\u00ed boli v Sidone a T\u00fdre, na obyvate\u013eov Suru a Okiny i na v\u0161etk\u00fdch ob\u010danov Jamnie; aj obyvatelia Azota, Askalonu a Gazy sa ho ve\u013emi b\u00e1li."
    },
    "3": {
        "1": "Preto k nemu poslali poslov s prosbou o mier:",
        "2": "\"My, slu\u017eobn\u00edci ve\u013ek\u00e9ho kr\u00e1\u013ea Nabuchodonozora, le\u017e\u00edme pred tvojimi nohami; urob s nami, ako uzn\u00e1\u0161 za dobr\u00e9.",
        "3": "Ve\u010f na\u0161e dvory a cel\u00fd n\u00e1\u0161 majetok, ka\u017ed\u00e9 obiln\u00e9 pole, st\u00e1da, dobytok a v\u0161etky ohrady s na\u0161imi stanmi s\u00fa pred tebou; urob s nimi ako sa ti p\u00e1\u010di.",
        "4": "Aj na\u0161e mest\u00e1 a ich obyvatelia s\u00fa tvojimi sluhami; pr\u00ed\u010f a urob s nimi, \u010do uzn\u00e1\u0161 za dobr\u00e9.\"",
        "5": "A mu\u017eovia \u0161li k Holofernesovi a ozn\u00e1mili mu tieto slov\u00e1.",
        "6": "On zost\u00fapil so svoj\u00edm vojskom na morsk\u00e9 pobre\u017eie, obsadil opevnen\u00e9 mest\u00e1 a vzal si z nich vybran\u00fdch mu\u017eov na posilu svojho vojska.",
        "7": "Obyvatelia t\u00fdch miest a cel\u00fd okolit\u00fd kraj ho prijali s vencami, tancom a bubnami.",
        "8": "On v\u0161ak spusto\u0161il v\u0161etky ich sv\u00e4tyne a vyr\u00fabal ich posv\u00e4tn\u00e9 h\u00e1je. Dostal toti\u017e za \u00falohu zni\u010di\u0165 v\u0161etk\u00fdch bohov zeme, aby v\u0161etky n\u00e1rody vzd\u00e1vali bo\u017esk\u00fa poctu iba Nabuchodonozorovi a v\u0161etky jazyky a kmene vz\u00fdvali iba jeho ako boha.",
        "9": "Potom pri\u0161iel k Ezdrelonu ne\u010faleko Dotaina, ktor\u00fd je oproti j\u00fadskemu horsk\u00e9mu mas\u00edvu.",
        "10": "Postavili t\u00e1bor medzi Gabaou a Skytopolisom a Holofernes tam ostal cel\u00fd mesiac, aby zhroma\u017edil v\u0161etko, \u010do potrebovalo jeho vojsko."
    },
    "4": {
        "1": "Izraeliti, \u010do b\u00fdvali v Judei, po\u010duli o v\u0161etkom, \u010do urobil vodca vojska as\u00fdrskeho kr\u00e1\u013ea Nabuchodonozora Holofernes n\u00e1rodom, ako vyraboval v\u0161etky ich sv\u00e4tyne a zni\u010dil ich.",
        "2": "Zmocnila sa ich ve\u013ek\u00e1 hr\u00f4za pred n\u00edm a b\u00e1li sa o Jeruzalem a o chr\u00e1m P\u00e1na, svojho Boha.",
        "3": "Lebo len ned\u00e1vno sa vr\u00e1tili zo zajatia a kr\u00e1tko predt\u00fdm sa zhroma\u017edil v\u0161etok judejsk\u00fd \u013eud a op\u00e4\u0165 posv\u00e4tili n\u00e1doby, olt\u00e1r a chr\u00e1m po ich zneucten\u00ed.",
        "4": "Preto vyslali poslov po celej Sam\u00e1rii, do Bethoronu, Belmainu, Jericha, ako aj do Choby, Aisoru a do \u00fadolia Salem.",
        "5": "R\u00fdchlo obsadili v\u0161etky temen\u00e1 vysok\u00fdch vrchov, dediny na nich obohnali hradbami a ulo\u017eili tam z\u00e1soby potravy pre pr\u00edpad vojny, lebo len ned\u00e1vno skon\u010dili zber \u00farody z pol\u00ed.",
        "6": "Joachim, ktor\u00fd bol v tom \u010dase ve\u013ek\u0148azom v Jeruzaleme, nap\u00edsal obyvate\u013eom Betulie a Betomestaimu, ktor\u00fd je na svahu oproti Ezdrelonu pri vchode na rovinu ne\u010faleko Dotainu,",
        "7": "aby obsadili horsk\u00e9 priesmyky. Cez ne bol toti\u017e pr\u00edstup do Judey, ale bolo \u013eahk\u00e9 zadr\u017ea\u0165 t\u00fdch, \u010do chceli nimi prejs\u0165, lebo boli tak\u00e9 \u00fazke, \u017ee nimi nemohlo \u00eds\u0165 naraz viac ako dvaja mu\u017ei.",
        "8": "Izraeliti urobili, ako im nariadil ve\u013ek\u0148az Joachim a star\u0161\u00ed v\u0161etk\u00e9ho izraelsk\u00e9ho \u013eudu, ktor\u00ed zasadali v Jeruzaleme.",
        "9": "V\u0161etci izraelsk\u00ed mu\u017ei za\u010dali ve\u013emi naliehavo vola\u0165 k Bohu a korili sa ve\u013ek\u00fdm p\u00f4stom.",
        "10": "Oni aj ich \u017eeny, ich deti, ich dobytok, i v\u0161etci pri\u0161elci, n\u00e1denn\u00edci i otroci si prep\u00e1sali bedr\u00e1 vrecovinou.",
        "11": "V\u0161etci izraelsk\u00ed mu\u017ei i \u017eeny a deti, ktor\u00ed b\u00fdvali v Jeruzaleme, padli na zem pred chr\u00e1mom, posypali si hlavu popolom a rozprestreli si vrecovinu pred P\u00e1nom.",
        "12": "Aj olt\u00e1r zahalili do vrecoviny a jednohlasne a naliehavo volali k Bohu Izraela, aby nevydal ich deti do z\u00e1huby, ich \u017eeny za koris\u0165, ich dedi\u010dn\u00e9 mest\u00e1 na zni\u010denie a sv\u00e4ty\u0148u na znesv\u00e4tenie a na potupu a posmech pohanom.",
        "13": "P\u00e1n vypo\u010dul ich hlas a zhliadol na ich \u00fazkos\u0165; \u013eud sa v celej Judei a v Jeruzaleme ve\u013ea dn\u00ed postil pred sv\u00e4ty\u0148ou v\u0161emoh\u00faceho P\u00e1na.",
        "14": "Ve\u013ek\u0148az Joachim a v\u0161etci k\u0148azi, \u010do boli pred p\u00e1nom, i slu\u017eobn\u00edci P\u00e1novi, prep\u00e1sali si bedr\u00e1 vrecovinou a prin\u00e1\u0161ali ka\u017edodenn\u00e9 celopaly, vot\u00edvne obety a dobrovo\u013en\u00e9 dary \u013eudu.",
        "15": "Na turbanoch mali popol a volali z celej sily k P\u00e1novi, aby l\u00e1skavo zhliadol na cel\u00fd dom Izraela."
    },
    "5": {
        "1": "Vrchn\u00e9mu velite\u013eovi as\u00fdrskeho vojska Holofernesovi ozn\u00e1mili, \u017ee Izraeliti sa pripravuj\u00fa na boj, \u017ee uzavreli horsk\u00e9 prechody, m\u00farmi obohnali v\u0161etky temen\u00e1 vysok\u00fdch vrchov a \u017ee na rovin\u00e1ch porobili z\u00e1tarasy.",
        "2": "Pochytil ho ve\u013ek\u00fd hnev a zvolal v\u0161etky moabsk\u00e9 knie\u017eat\u00e1, ammonsk\u00fdch vojvodcov a miestodr\u017eite\u013eov z pr\u00edmorsk\u00e9ho \u00fazemia",
        "3": "a povedal im: \"Povedzte mi, Kana\u00e1n\u010dania, kto je to ten \u013eud, \u010do sa usadil na vrchoch? Ktor\u00e9 mest\u00e1 ob\u00fdva a ko\u013eko maj\u00fa vojska? V \u010dom je ich moc a sila, ak\u00fd kr\u00e1\u013e im vl\u00e1dne a kto je velite\u013eom ich vojska?",
        "4": "A pre\u010do mi len oni obr\u00e1tili chrb\u00e1t namiesto toho, aby mi vy\u0161li v \u00fastrety ako ostatn\u00ed obyvatelia na Z\u00e1pade?\"",
        "5": "Vodca v\u0161etk\u00fdch Ammon\u010danov Achi\u00f3r mu odpovedal: \"Po\u010d\u00favaj, m\u00f4j pane, slov\u00e1 z \u00fast svojho sluhu. Poviem ti pravdu o \u013eude, \u010do b\u00fdva na t\u00fdchto vrchoch bl\u00edzko tvojho t\u00e1bora. Lo\u017e nevyjde z \u00fast tvojho sluhu.",
        "6": "Tento \u013eud je chaldejsk\u00e9ho p\u00f4vodu.",
        "7": "Najprv sa usadili v Mezopot\u00e1mii, preto\u017ee nechceli nasledova\u0165 bohov svojich otcov, ktor\u00ed boli v chaldejskej krajine.",
        "8": "Zanechali n\u00e1bo\u017eenstvo svojich otcov a kla\u0148ali sa nebesk\u00e9mu Bohu; Bohu, ktor\u00e9ho spoznali. Preto ich vyhnali spred svojich bohov a oni sa uch\u00fdlili do Mezopot\u00e1mie a ostali tam dlh\u00fd \u010das.",
        "9": "Potom im ich Boh rozk\u00e1zal, aby odi\u0161li zo svojho bydliska a \u0161li do krajiny Kana\u00e1n. Oni sa tam usadili a ve\u013emi zbohatli na zlato, striebro a ve\u013emi ve\u013ek\u00e9 st\u00e1da.",
        "10": "Potom zost\u00fapili do Egypta, lebo na cel\u00fa krajinu Kana\u00e1n za\u013eahol hlad, a usadili sa tam, k\u00fdm nach\u00e1dzali ob\u017eivu. Tam sa tak rozmno\u017eili, \u017ee sa ich potomstvo nedalo ani spo\u010d\u00edta\u0165.",
        "11": "Ale egyptsk\u00fd kr\u00e1\u013e sa postavil proti nim a z\u00e1kerne ich prin\u00fatil vyr\u00e1ba\u0165 tehlu z blata. Poni\u017eovali ich a urobili si z nich otrokov.",
        "12": "Oni volali k svojmu Bohu a on udrel cel\u00fa egyptsk\u00fa krajinu ranami, na ktor\u00e9 nebolo lieku; preto ich Egyp\u0165ania vyhnali zo svojej krajiny.",
        "13": "Boh vysu\u0161il \u010cerven\u00e9 more pred nimi",
        "14": "a vyviedol ich na cestu k Sinaju a ku Kade\u0161barne. Potom vyhnali v\u0161etk\u00fdch, \u010do b\u00fdvali na p\u00fa\u0161ti,",
        "15": "usadili sa v krajine Amorej\u010danov a svojou silou vyni\u010dili v\u0161etk\u00fdch Hesebon\u010danov. Pre\u0161li cez Jord\u00e1n a zaujali cel\u00fa hornat\u00fa krajinu.",
        "16": "Vyhnali spred seba Kana\u00e1n\u010danov, Ferezejcov Jebuzejcov, Sichem\u010danov i v\u0161etk\u00fdch Gergezejcov a b\u00fdvali tam dlh\u00fd \u010das.",
        "17": "A k\u00fdm nezhre\u0161ili pred svoj\u00edm Bohom, viedlo sa im dobre, lebo je s nimi Boh, ktor\u00fd nen\u00e1vid\u00ed nepr\u00e1vos\u0165.",
        "18": "Ale ke\u010f zi\u0161li z cesty, ktor\u00fa im ur\u010dil, hrozne ve\u013ea ich zahynulo v mnoh\u00fdch vojn\u00e1ch, odvliekli ich ako zajatcov do cudzej krajiny, chr\u00e1m ich Boha bol zrovnan\u00fd so zemou a ich miest sa zmocnili nepriatelia.",
        "19": "Teraz sa v\u0161ak op\u00e4\u0165 obr\u00e1tili k svojmu Bohu a vr\u00e1tili sa z miest, kdeko\u013evek boli rozpt\u00fdlen\u00ed, dostali sp\u00e4\u0165 Jeruzalem, kde je ich sv\u00e4ty\u0148a, a znova sa osadili v neob\u00fdvan\u00fdch hor\u00e1ch.",
        "20": "A teraz, vl\u00e1dca a pane, ak je tento \u013eud vinn\u00fd, lebo zhre\u0161il proti svojmu Bohu, presved\u010dme sa, \u010di je u nich tento kame\u0148 \u00farazu, a potom vytiahnime proti nim, poraz\u00edme ich.",
        "21": "Ale ak nie je v tomto \u013eude nepr\u00e1vos\u0165, nech to m\u00f4j p\u00e1n rad\u0161ej nech\u00e1 tak, aby ich azda ich P\u00e1n a ich Boh neochr\u00e1nil a vy\u0161li by sme na posmech pred celou zemou.\"",
        "22": "Ke\u010f Achi\u00f3r skon\u010dil t\u00fato re\u010d, za\u010dal v\u0161etok \u013eud, \u010do bol okolo stanu, \u0161omra\u0165. A Holofernesovi ve\u013emo\u017ei i v\u0161etci, \u010do b\u00fdvali pri mori, i Moab\u010dania \u017eiadali, aby ho zabil:",
        "23": "\"Nebudeme sa predsa b\u00e1\u0165 Izraelitov, ve\u010f je to \u013eud, ktor\u00fd nem\u00e1 ani vojska, ani sily na tvrd\u00fd boj .",
        "24": "Len vyrazme, vl\u00e1dca Holofernes, a bud\u00fa iba mal\u00fdm s\u00fastom pre tvoje vojsko.\""
    },
    "6": {
        "1": "Ke\u010f ustal hluk \u013eudu, \u010do bol okolo rady, oboril sa vodca as\u00fdrskeho vojska Holofernes na Achi\u00f3ra a na v\u0161etk\u00fdch Moab\u010danov pred cel\u00fdm z\u00e1stupom cudzincov:",
        "2": "\"Kto si ty, Achi\u00f3r, a\u00a0vy, efraimsk\u00ed zapredanci, \u017ee sa dnes pred nami hr\u00e1\u0161 na proroka a\u00a0\u017eiada\u0161, aby sme ne\u0161li do boja s\u00a0n\u00e1rodom Izraelitov lebo ich ochra\u0148uje ich Boh?! A\u00a0kto je Boh, okrem Nabuchodonozora?! On po\u0161le svoju moc a\u00a0zm\u00e4tie ich z\u00a0povrchu zeme a\u00a0ich Boh ich nevyslobod\u00ed.",
        "3": "My, jeho sluhovia, ich poraz\u00edme ako jedin\u00e9ho mu\u017ea a nebud\u00fa m\u00f4c\u0165 odola\u0165 sile na\u0161ich kon\u00ed,",
        "4": "ktorou ich zni\u010d\u00edme. Vrchy sa opoja ich krvou a polia sa napInia ich m\u0155tvolami. Nezostane ani stopy po ich noh\u00e1ch pred nami, lebo naisto bud\u00fa zni\u010den\u00ed. To hovor\u00ed kr\u00e1\u013e Nabuchodonozor, p\u00e1n celej zeme. On to povedal a jeho slov\u00e1 nevyznej\u00fa napr\u00e1zdno.",
        "5": "Ty v\u0161ak, Achi\u00f3r, ammonsk\u00fd zapredanec, ktor\u00fd si t\u00fdmito slovami pr\u00e1ve prejavil svoju zvrhlos\u0165, od tohto d\u0148a u\u017e neuvid\u00ed\u0161 moju tv\u00e1r, k\u00fdm sa nevypomst\u00edm na pokolen\u00ed t\u00fdch, \u010do vy\u0161li z Egypta.",
        "6": "Ke\u010f pr\u00eddem, preraz\u00ed me\u010d m\u00f4jho vojska a kopija mojich slu\u017eobn\u00edkov tvoje boky a padne\u0161 medzi ich m\u0155tvoly.",
        "7": "Moji sluhovia \u0165a nateraz zaved\u00fa do vrchov a nechaj\u00fa \u0165a v jednom zo z\u00e1lo\u017en\u00fdch miest",
        "8": "a nezahynie\u0161, k\u00fdm nebude\u0161 zni\u010den\u00fd s nimi.",
        "9": "Ale ak sa vo svojom srdci n\u00e1deja\u0161, \u017ee nebud\u00fa dobyt\u00ed, nebu\u010f tak\u00fd sk\u013e\u00fa\u010den\u00fd! Povedal som a ani jedno z mojich slov nevyzneje napr\u00e1zdno.\"",
        "10": "Tu Holofernes rozk\u00e1zal svojim sluhom, ktor\u00ed konali slu\u017ebu v jeho stane, aby Achi\u00f3ra chytili, zaviedli ho do Betulie a vydali ho do r\u00fak Izraelitov.",
        "11": "Sluhovia ho chytili a vyviedli ho von z t\u00e1bora na rovinu. Z roviny ho zaviedli do h\u00f4r, a\u017e pri\u0161li k prame\u0148om, ktor\u00e9 boli pod Betuliou.",
        "12": "Ke\u010f ich mu\u017eovia mesta zbadali vystupova\u0165 po \u00fap\u00e4t\u00ed vrchu, chopili sa zbrane a vy\u0161li z mesta na vrchol hory. V\u0161etci prakovn\u00edci obsadili pr\u00edstupov\u00e9 miesta a vrhali na nich kamene.",
        "13": "Oni zost\u00fapili pod vrch, Achi\u00f3ra zviazali, hodili ho na \u00fap\u00e4t\u00ed vrchu na zem a vr\u00e1tili sa k svojmu p\u00e1novi.",
        "14": "Izraeliti zost\u00fapili zo svojho mesta, prist\u00fapili k nemu, rozviazali ho a odviedli ho do Betulie. Zaviedli ho k predstaven\u00fdm svojho mesta,",
        "15": "ktor\u00fdmi boli v t\u00fdch d\u0148och Ozi\u00e1\u0161, Michov syn zo Simeonovho kme\u0148a, Otonielov syn Chabris a Melchielov syn Charmis.",
        "16": "Zvolali v\u0161etk\u00fdch star\u0161\u00edch mesta a zbehli sa aj v\u0161etci ich mlad\u00edci, i \u017eeny a ich deti na to zhroma\u017edenie. Achi\u00f3ra postavili doprostred v\u0161etk\u00e9ho \u013eudu a Ozi\u00e1\u0161 sa ho op\u00fdtal, \u010do sa stalo.",
        "17": "Vo svojej odpovedi im ozn\u00e1mil slov\u00e1 Holofernesovej rady, i v\u0161etko, \u010do s\u00e1m povedal uprostred as\u00fdrskych knie\u017eat a ako sa Holofernes spupne vyjadril proti Izraelovmu domu.",
        "18": "Vtedy v\u0161etok \u013eud padol na tv\u00e1r a kla\u0148al sa Bohu a vz\u00fdval ho:",
        "19": "\"Pane, nebesk\u00fd Bo\u017ee, pozri na ich naf\u00fakan\u00fa p\u00fdchu a zmiluj sa nad na\u0161\u00edm pokoren\u00fdm rodom a obr\u00e1\u0165 v tento de\u0148 svoj poh\u013ead na t\u00fdch, ktor\u00ed sa ti zasv\u00e4tili.\"",
        "20": "I pote\u0161ovali Achi\u00f3ra a ve\u013emi ho chv\u00e1lili.",
        "21": "Po zhroma\u017eden\u00ed ho vzal Ozi\u00e1\u0161 do svojho domu a urobil star\u0161\u00edm hostinu a cel\u00fa t\u00fa noc vz\u00fdvali Boha Izraela, aby im pomohol."
    },
    "7": {
        "1": "Na druh\u00fd de\u0148 rozk\u00e1zal Holofernes cel\u00e9mu svojmu vojsku a ve\u013ek\u00e9mu mno\u017estvu \u013eud\u00ed, ktor\u00ed sa k nemu pridali ako spojenci, aby vytiahli proti Betulii, obsadili horsk\u00e9 cesty a i\u0161li bojova\u0165 proti Izraelitom.",
        "2": "V ten de\u0148 sa dali na pochod v\u0161etci bojaschopn\u00ed mu\u017ei. Vojensk\u00e1 sila bojovn\u00edkov bola stosedemdesiattis\u00edc pe\u0161iakov a dvan\u00e1s\u0165tis\u00edc jazdcov okrem t\u00fdch, \u010do boli poveren\u00ed z\u00e1sobovan\u00edm, a mu\u017eov, ktor\u00ed ich sprev\u00e1dzali pe\u0161o v preve\u013ekom mno\u017estve.",
        "3": "Ut\u00e1borili sa pri prameni v \u00fadol\u00ed ne\u010faleko Betulie a rozlo\u017eili sa do \u0161\u00edrky od Dotainu a\u017e po Belmain a do dl\u017eky od Betulie a\u017e po Kyamon, ktor\u00fd je oproti Ezdrelonu.",
        "4": "Ke\u010f Izraeliti videli ich mno\u017estvo, ve\u013emi sa z\u013eakli a hovorili jeden druh\u00e9mu: \"T\u00edto teraz spas\u00fa cel\u00fd povrch zeme. Ani vysok\u00e9 vrchy, ani doliny, ani pahorky neunes\u00fa ich \u0165archu.\"",
        "5": "V\u0161etci sa chopili svojich zbran\u00ed, zap\u00e1lili ohne na ve\u017eiach na hradb\u00e1ch a zostali cel\u00fa noc na str\u00e1\u017ei.",
        "6": "Na druh\u00fd de\u0148 vyviedol Holofernes cel\u00fa svoju jazdu pred o\u010dami Izraelitov, \u010do boli v Betulii,",
        "7": "presk\u00famal pr\u00edstupy k ich mestu, vyh\u013eadal vodn\u00e9 pramene a obsadil ich oddielmi bojovn\u00edkov a vr\u00e1til sa k svojmu vojsku.",
        "8": "Tu pri\u0161li za n\u00edm v\u0161etky knie\u017eat\u00e1 Ezauov\u00fdch synov a v\u0161etci vodcovia moabsk\u00e9ho \u013eudu, aj miestodr\u017eitelia pr\u00edmorsk\u00fdch \u00fazem\u00ed, a povedali:",
        "9": "\"Nech n\u00e1\u0161 vl\u00e1dca vypo\u010duje na\u0161e slov\u00e1, aby tvoje vojsko neutrpelo \u0165a\u017ek\u00e9 straty.",
        "10": "Tento izraelsk\u00fd \u013eud sa nespolieha na svoje kopije, ale na v\u00fd\u0161ku vrchov, ktor\u00e9 ob\u00fdvaj\u00fa. A ur\u010dite nie je \u013eahk\u00e9 dosta\u0165 sa na hrebene ich h\u00f4r.",
        "11": "Preto vl\u00e1dca, nebojuj proti nim v otvorenej bitke, ako sa zvy\u010dajne vedie vojna; tak nepadne ani jeden mu\u017e z tvojho \u013eudu.",
        "12": "Zosta\u0148 vo svojom t\u00e1bore a \u0161etri ka\u017ed\u00e9ho mu\u017ea zo svojho vojska. Len nech tvoji slu\u017eobn\u00edci obsadia prame\u0148, \u010do vyviera na \u00fap\u00e4t\u00ed vrchu,",
        "13": "lebo z neho ber\u00fa vodu v\u0161etci obyvatelia Betulie. Zni\u010d\u00ed ich sm\u00e4d a oni vydaj\u00fa svoje mesto. My a n\u00e1\u0161 \u013eud vyst\u00fapime na najbli\u017e\u0161ie vrchy, ut\u00e1bor\u00edme sa na nich a budeme na str\u00e1\u017ei, aby nik z mesta nevy\u0161iel.",
        "14": "Zoslabn\u00fa od hladu a sm\u00e4du aj so svojimi \u017eenami a de\u0165mi, tak\u017ee popadaj\u00fa sk\u00f4r, ako by ich zasiahol me\u010d, na uliciach pred svojimi domami.",
        "15": "Tak im tvrdo odplat\u00ed\u0161 za to, \u017ee ti odporovali a nevy\u0161li ti v \u00fastrety v pokoji.\"",
        "16": "Holofernesovi a v\u0161etk\u00fdm jeho sluhom sa ich slov\u00e1 p\u00e1\u010dili a rozk\u00e1zal urobi\u0165, ako navrhovali.",
        "17": "Moab\u010dania pohli t\u00e1bor a s nimi p\u00e4\u0165tis\u00edc As\u00fdr\u010danov, ut\u00e1borili sa v \u00fadol\u00ed a obsadili vodn\u00e9 zdroje a pramene Izraelitov.",
        "18": "Ammon\u010dania a\u00a0Ezauovi synovia potom vyst\u00fapili a\u00a0postavili si t\u00e1bor na vrchoch oproti Dotainu. \u010cas\u0165 z\u00a0nich poslali na juh a\u00a0na v\u00fdchod k\u00a0Egrebelu, ktor\u00fd je bl\u00edzko Chusu, le\u017eiaceho pri potoku Mochmur. Ostatn\u00e9 as\u00fdrske vojsko sa ut\u00e1borilo na rovine a\u00a0pokrylo cel\u00fd povrch zeme. Ve\u013ek\u00e9 mno\u017estvo vojensk\u00fdch stanov a\u00a0z\u00e1sob utvorilo t\u00e1bor obrovsk\u00fdch rozmerov.",
        "19": "Izraeliti volali k P\u00e1novi, svojmu Bohu; zmalomyse\u013eneli na duchu, lebo ich v\u0161etci ich nepriatelia obk\u013e\u00fa\u010dili tak, \u017ee nebolo mo\u017en\u00e9 spomedzi nich unikn\u00fa\u0165.",
        "20": "Tridsa\u0165\u0161tyri dn\u00ed ich obliehal cel\u00fd as\u00fdrsky t\u00e1bor s ich pe\u0161iakmi, vozmi i jazdcami a v\u0161etk\u00fdm obyvate\u013eom Betulie vy\u0161li z\u00e1soby vody.",
        "21": "Aj ich cisterny sa vypr\u00e1zdnili a nemali u\u017e pitnej vody na zahasenie sm\u00e4du ani na jedin\u00fd de\u0148, lebo im ju odmeriavali na pr\u00eddel.",
        "22": "Ich deti slabli, \u017eeny a mlad\u00edci chradli od sm\u00e4du a odpad\u00e1vali na uliciach mesta a v priechodoch br\u00e1n, lebo u\u017e nemali sily.",
        "23": "V\u0161etok \u013eud sa zhroma\u017edil k Ozi\u00e1\u0161ovi a k predstaven\u00fdm mesta; mlad\u00edci, \u017eeny i deti hlasito kri\u010dali pred v\u0161etk\u00fdmi star\u0161\u00edmi a volali:",
        "24": "\"Nech s\u00fadi Boh medzi nami a vami! Dopustili ste sa na n\u00e1s ve\u013ekej krivdy, ke\u010f ste sa pokojne nedohodli s As\u00fdr\u010danmi.",
        "25": "Teraz niet nikoho, kto by n\u00e1m pomohol lebo Boh n\u00e1s vydal do ich r\u00fak, aby sme popadali pred nimi od sm\u00e4du a biedne zahynuli.",
        "26": "Zavolajte ich teda a vydajte cel\u00e9 mesto Holofernesovmu \u013eudu a cel\u00e9mu jeho vojsku na koris\u0165.",
        "27": "Bude pre n\u00e1s lep\u0161ie, ke\u010f sa staneme ich koris\u0165ou. Budeme s\u00edce ich otrokmi, ale budeme \u017ei\u0165 a nebudeme musie\u0165 na vlastn\u00e9 o\u010di h\u013eadie\u0165, ako umieraj\u00fa na\u0161e nemluv\u0148at\u00e1 a ako na\u0161e \u017eeny a deti vydychuj\u00fa du\u0161u.",
        "28": "Zaprisah\u00e1vame v\u00e1s na nebo a na zem, na n\u00e1\u0161ho Boha a na P\u00e1na na\u0161ich otcov, ktor\u00fd n\u00e1s trest\u00e1 za na\u0161e hriechy a za hriechy na\u0161ich otcov, aby dnes neurobil s nami, \u010do sme povedali.\"",
        "29": "Tu nastal v zhroma\u017eden\u00ed bolestn\u00fd n\u00e1rek v\u0161etk\u00fdch a v\u0161etci hromadne volali ve\u013ek\u00fdm hlasom k P\u00e1nu Bohu.",
        "30": "Ozi\u00e1\u0161 im povedal: \"D\u00f4verujte, bratia, a vydr\u017eme e\u0161te p\u00e4\u0165 dn\u00ed, v ktor\u00fdch P\u00e1n, n\u00e1\u0161 Boh, obr\u00e1ti na n\u00e1s svoje milosrdenstvo; on n\u00e1s ur\u010dite neopust\u00ed nav\u017edy.",
        "31": "Ke\u010f prejde t\u00fdch p\u00e4\u0165 dn\u00ed, a nepr\u00edde n\u00e1m pomoc, urob\u00edm pod\u013ea va\u0161ich slov.\"",
        "32": "Nato rozpustil \u013eud, ka\u017ed\u00e9ho do jeho t\u00e1bora; mu\u017eovia odi\u0161li na m\u00fary a ve\u017ee mesta, \u017eeny a deti prepustili domov. Ale v\u0161etci v meste boli ve\u013emi sk\u013e\u00fa\u010den\u00ed."
    },
    "8": {
        "1": "V t\u00fdch d\u0148och o tom po\u010dula Judita, dc\u00e9ra Merariho, syna Oxa, syna Jozefa, syna Oziela, syna Elchiu, syna Anani\u00e1\u0161a, syna Gedeona, syna Rafaina, syna Achitoba, syna Eliaba, syna Natanaela, syna Salamiela, syna Surisaddaia, syna Simeona, syna Izraela.",
        "2": "Jej man\u017eel Manasses bol z toho ist\u00e9ho kme\u0148a a z toho ist\u00e9ho rodu. Zomrel v \u010dase \u017eatvy ja\u010dme\u0148a.",
        "3": "Dozeral toti\u017e na \u013eud\u00ed, \u010do viazali snopy na poli, a dostal \u00fapal na hlavu. Musel si \u013eahn\u00fa\u0165 do postele a zomrel vo svojom meste Betulii. Pochovali ho k jeho otcom na poli medzi Dotainom a Balamonom.",
        "4": "A Judita \u017eila vo svojom dome ako vdova u\u017e tri roky a \u0161tyri mesiace.",
        "5": "Na streche svojho domu si dala urobi\u0165 stan, okolo bedier nosila kaj\u00faci p\u00e1s a obliekala si vdovsk\u00e9 \u0161aty.",
        "6": "Postievala sa cel\u00fd \u010das svojho ovdovenia okrem d\u0148a pred sobotou a soboty, d\u0148a pred novmesiacom a novmesiaca a okrem sviatkov a dn\u00ed radosti Izraelovho domu.",
        "7": "Mala pekn\u00fa postavu a p\u00f4vabn\u00fd v\u00fdzor. Jej man\u017eel Manasses jej zanechal zlato a striebro, sluhov a sl\u00fa\u017eky, dobytok a polia a ona v\u0161etko spravovala.",
        "8": "A nik nemohol o nej poveda\u0165 zl\u00e9 slovo, lebo bola ve\u013emi bohabojn\u00e1.",
        "9": "Ona sa dopo\u010dula o rozhor\u010den\u00fdch slov\u00e1ch, ktor\u00e9 \u013eud vyslovil proti predstavite\u013eovi mesta, ke\u010f boli sk\u013e\u00fa\u010den\u00ed pre nedostatok vody. Judita sa dopo\u010dula aj o v\u0161etkom, \u010do im odpovedal Ozi\u00e1\u0161, a ako sa im zaprisahal, \u017ee po piatich d\u0148och vyd\u00e1 mesto As\u00fdr\u010danom.",
        "10": "Preto poslala svoju komorn\u00fa, ktor\u00e1 bola spr\u00e1vky\u0148ou nad cel\u00fdm jej majetkom, aby zavolala Ozi\u00e1\u0161a a star\u0161\u00edch svojho mesta, Chabrina a Charmina.",
        "11": "Ke\u010f k\u00a0nej pri\u0161li, povedala im: \"Po\u010d\u00favajte ma, predstavitelia obyvate\u013eov Betulie! Nie je spr\u00e1vne, \u010do ste dnes hovorili pred \u013eudom a\u00a0\u017ee ste sa zaviazali pr\u00edsahou pred Bohom a\u00a0vyhl\u00e1sili ste, \u017ee vyd\u00e1te mesto na\u0161im nepriate\u013eom, ak n\u00e1m za tie dni P\u00e1n nepr\u00edde na pomoc.",
        "12": "Kto ste vy, \u017ee ste dnes pok\u00fa\u0161ali Boha a staviate sa na Bo\u017eie miesto pred v\u0161etk\u00fdmi \u013eu\u010fmi?!",
        "13": "Chcete sk\u00fa\u0161a\u0165 v\u0161emoh\u00faceho P\u00e1na, hoci nikdy ni\u010domu nerozumiete.",
        "14": "Ak nie ste schopn\u00ed prenikn\u00fa\u0165 do h\u013abky \u013eudsk\u00e9ho srdca, ani pochopi\u0165 jeho my\u0161lienky, ako by ste mohli presk\u00fama\u0165 Boha, ktor\u00fd toto v\u0161etko urobil, pozna\u0165 jeho \u00famysly a pochopi\u0165 jeho pl\u00e1ny?! Nie, bratia, neprovokujte P\u00e1na, n\u00e1\u0161ho Boha, do hnevu.",
        "15": "Ak n\u00e1m aj nebude chcie\u0165 za t\u00fdchto p\u00e4\u0165 dn\u00ed pom\u00f4c\u0165, on m\u00e1 moc zachr\u00e1ni\u0165 n\u00e1s kedyko\u013evek chce, ako aj zni\u010di\u0165 n\u00e1s pred o\u010dami na\u0161ich nepriate\u013eov.",
        "16": "Vy sa v\u0161ak neodva\u017eujte predpisova\u0165 P\u00e1novi n\u00e1\u0161mu Bohu, \u010do m\u00e1 robi\u0165. Ve\u010f Boh nie je ako \u010dlovek, ktor\u00e9mu sa mo\u017eno vyhr\u00e1\u017ea\u0165, alebo ako syn \u010dloveka, na ktor\u00e9ho mo\u017eno robi\u0165 n\u00e1tlak.",
        "17": "Preto trpezlivo \u010dakajme jeho z\u00e1chranu a vz\u00fdvajme ho, aby n\u00e1m pomohol; on vysly\u0161\u00ed n\u00e1\u0161 hlas, ak je to jeho blahov\u00f4\u013ea.",
        "18": "Ve\u010f v na\u0161ich pokoleniach nepovstal a ani dnes nie je medzi nami kme\u0148, ani kraj, ani \u013eud, ani mesto, kde by sa kla\u0148ali bohom zhotoven\u00fdm rukou, ako sa st\u00e1valo v minul\u00fdch \u010dasoch,",
        "19": "za \u010do b\u00fdvali na\u0161i otcovia vyd\u00e1van\u00ed pod me\u010d a za koris\u0165 a utrpeli ve\u013ek\u00fa por\u00e1\u017eku pred o\u010dami na\u0161ich nepriate\u013eov.",
        "20": "My v\u0161ak nepozn\u00e1me in\u00e9ho Boha okrem neho, a preto d\u00fafame, \u017ee nami nepohrdne, ani na\u0161\u00edm pokolen\u00edm.",
        "21": "Lebo ak sa im d\u00e1me zaja\u0165 my, zajm\u00fa cel\u00fa Judeu a vydrancuj\u00fa na\u0161u sv\u00e4ty\u0148u. Boh v\u0161ak bude vy\u017eadova\u0165 na\u0161u krv za jej znesv\u00e4tenie",
        "22": "a smr\u0165 na\u0161ich bratov, zajatie obyvate\u013estva krajiny a s pusto\u0161enie n\u00e1\u0161ho dedi\u010dstva obr\u00e1ti na na\u0161u hlavu. Kdeko\u013evek budeme \u017ei\u0165 v otroctve uprostred pohanov budeme ter\u010dom hanby a posmechu u v\u0161etk\u00fdch, \u010do sa n\u00e1s zmocnia,",
        "23": "lebo na\u0161e otroctvo sa neobr\u00e1ti na milos\u0165, ale P\u00e1n n\u00e1\u0161 Boh, ho polo\u017e\u00ed na na\u0161u potupu.",
        "24": "Preto, bratia, uk\u00e1\u017eme svojim bratom, \u017ee na n\u00e1s z\u00e1vis\u00ed ich \u017eivot; i sv\u00e4ty\u0148a, chr\u00e1m a olt\u00e1r spo\u010d\u00edva na n\u00e1s.",
        "25": "Predov\u0161etk\u00fdm v\u0161ak vzd\u00e1vajme v\u010faky P\u00e1novi, n\u00e1\u0161mu Bohu ktor\u00fd n\u00e1s sk\u00fa\u0161a ako sk\u00fa\u0161al na\u0161ich otcov.",
        "26": "Len si spome\u0148te, \u010do v\u0161etko urobil s Abrah\u00e1mom, ko\u013ek\u00fdm sk\u00fa\u0161kam podrobil Iz\u00e1ka a \u010do pre\u017eil Jakub v S\u00fdrskej Mezopot\u00e1mii, ke\u010f p\u00e1sol ovce u brata svojej matky Labana.",
        "27": "Ako ich nechal prejs\u0165 oh\u0148om, ke\u010f sk\u00fa\u0161al ich srdcia, tak sa ani na n\u00e1s nechce pomsti\u0165, ale P\u00e1n trestom napom\u00edna t\u00fdch, \u010do sa bl\u00ed\u017eia k nemu.\"",
        "28": "Ozi\u00e1\u0161 jej vravel: \"V\u0161etko, \u010do si predniesla, povedala si s priamym srdcom a nik sa nem\u00f4\u017ee postavi\u0165 proti tvojim slov\u00e1m.",
        "29": "Lebo tvoja m\u00fadros\u0165 sa nezjavila a\u017e dnes, ve\u010f v\u0161etok \u013eud pozn\u00e1 od za\u010diatku tvojho \u017eivota tvoju rozumnos\u0165, ako aj \u0161\u013eachetn\u00fa povahu tvojho srdca.",
        "30": "\u013dud v\u0161ak hrozne trpel sm\u00e4dom a don\u00fatil n\u00e1s urobi\u0165, \u010do sme mu s\u013e\u00fabili, a zaviaza\u0165 sa mu pr\u00edsahou, ktor\u00fa nem\u00f4\u017eeme poru\u0161i\u0165.",
        "31": "A teraz sa modli za n\u00e1s, lebo ty si sv\u00e4t\u00e1 \u017eena, aby P\u00e1n zoslal d\u00e1\u017e\u010f, ktor\u00fdm by sa naplnili na\u0161e cisterny, a my by sme nezahynuli.\"",
        "32": "Judita im odpovedala: \"Po\u010d\u00favajte ma! Urob\u00edm nie\u010do, \u010do si bud\u00fa hovori\u0165 synovia n\u00e1\u0161ho \u013eudu z pokolenia na pokolenie.",
        "33": "Vy budete t\u00fato noc st\u00e1\u0165 pri br\u00e1ne mesta a ja vyjdem so svojou sl\u00fa\u017ekou. A v d\u0148och, po ktor\u00fdch ste s\u013e\u00fabili vyda\u0165 mesto na\u0161im nepriate\u013eom, P\u00e1n nav\u0161t\u00edvi mojou rukou Izrael.",
        "34": "Vy sa v\u0161ak nevyzvedajte, \u010do chcem urobi\u0165, lebo v\u00e1m to nepoviem, k\u00fdm sa neuskuto\u010dn\u00ed, \u010do m\u00e1m v \u00famysle urobi\u0165.\"",
        "35": "Ozi\u00e1\u0161 a knie\u017eat\u00e1 jej povedali: \"Cho\u010f v pokoji a P\u00e1n, Boh, nech je s tebou a nech potrest\u00e1 na\u0161ich nepriate\u013eov.\"",
        "36": "Tu odi\u0161li z jej stanu a vr\u00e1tili sa na svoje stanovi\u0161tia."
    },
    "9": {
        "1": "Judita potom padla na tv\u00e1r, popolom si posypala hlavu a roztrhla si odev a\u017e po vrecovinu, ktor\u00fa mala pod n\u00edm na sebe. Bolo to pr\u00e1ve v chv\u00edli, ke\u010f v Bo\u017eom dome v Jeruzaleme prin\u00e1\u0161ali ve\u010dern\u00fa kadidlov\u00fa obetu. Judita volala ve\u013ek\u00fdm hlasom k P\u00e1novi:",
        "2": "\"Pane, Bo\u017ee m\u00f4jho otca Simeona, ktor\u00e9mu si dal do ruky me\u010d, aby sa vypomstil na cudzincoch, ktor\u00ed rozviazali opasok panne, aby ju po\u0161kvrnili, a\u00a0obna\u017eili je boky, aby ju zhanobili, zn\u00e1silnili jej lono, aby ju potupili. Hoci si povedal: \"Nesmie sa to!\", predsa to urobili.",
        "3": "Preto si vydal ich knie\u017eat\u00e1 na smr\u0165, aby sa ich l\u00f4\u017eko, ktor\u00e9 s hanbou videlo ich klam, stalo svedkom krvi, ktor\u00fa za ten klam vyliali. Pobil si otrokov s mocn\u00e1rmi a mocn\u00e1rov na ich tr\u00f3noch.",
        "4": "Ich \u017eeny si dal za koris\u0165 a ich dc\u00e9ry do zajatia a v\u0161etok ich majetok si dal na rozdelenie svojim milovan\u00fdm synom, lebo oni sa rozhorlili za teba, zo\u0161klivili si po\u0161kvrnenie svojej krvi a vz\u00fdvali \u0165a o pomoc. Bo\u017ee, m\u00f4j Bo\u017ee, vysly\u0161 i m\u0148a, vdovu.",
        "5": "Ve\u010f ty si urobil tie veci: \u010do bolo prv, aj \u010do bolo potom, i to, \u010do je teraz, aj \u010do bude! \u010co si mal v \u00famysle, to sa stalo.",
        "6": "Veci, pre ktor\u00e9 si sa rozhodol, predstavili sa a povedali: \"H\u013ea, tu sme!\" Lebo v\u0161etky tvoje cesty s\u00fa pripraven\u00e9 a tvoj s\u00fad je u\u017e vopred rozhodnut\u00fd.",
        "7": "Len pozri, As\u00fdr\u010dania sa nad\u00favaj\u00fa svojou silou, py\u0161n\u00ed s\u00fa na kone a na jazdcov, honosia sa silou pe\u0161iakov, spoliehaj\u00fa sa na \u0161t\u00edty, kopije, luky a praky a nevedia, \u017ee ty si P\u00e1n, ktor\u00fd rob\u00ed koniec vojn\u00e1m.",
        "8": "\"P\u00e1n\" je tvoje meno. Ty, ve\u010dn\u00fd Bo\u017ee, rozbi svojou mocou ich silu a zlom svoj\u00edm hnevom ich vl\u00e1du! Ve\u010f chceli zneucti\u0165 tvoju sv\u00e4ty\u0148u, po\u0161kvrni\u0165 st\u00e1nok, kde m\u00e1 s\u00eddlo tvoje sl\u00e1vne meno, zrazi\u0165 \u017eelezom roh tvojho olt\u00e1ra.",
        "9": "Pozri na ich p\u00fdchu a zo\u0161li svoj hnev na ich hlavy! Daj mne, vdove, do r\u00fak silu urobi\u0165, \u010do zam\u00fd\u0161\u013eam.",
        "10": "Zni\u010d \u00fasko\u010dn\u00fdmi slovami mojich \u00fast otroka s p\u00e1nom a p\u00e1na s jeho slu\u017eobn\u00edkom; zlom ich pov\u00fd\u0161enos\u0165 rukou \u017eeny.",
        "11": "Lebo tvoja sila nie je v mno\u017estve, ani tvoja vl\u00e1da sa nezaklad\u00e1 na sil\u00e1koch. Ty si Boh pon\u00ed\u017een\u00fdch, pomoc mali\u010dk\u00fdch, z\u00e1stanca slab\u00fdch, ochranca opusten\u00fdch, spasite\u013e z\u00fafal\u00fdch.",
        "12": "\u00c1no, \u00e1no, Bo\u017ee m\u00f4jho otca a Bo\u017ee Izraelovho dedi\u010dstva, Panovn\u00edk neba i zeme, Stvorite\u013e v\u00f4d, Kr\u00e1\u013e v\u0161etk\u00e9ho svojho stvorenstva, vypo\u010duj moju modlitbu!",
        "13": "Daj, aby moje \u00fasko\u010dn\u00e9 slovo zasadilo ranu a jazvu t\u00fdm, \u010do zam\u00fd\u0161\u013eaj\u00fa ukrutnosti proti tvojej zmluve a tvojmu sv\u00e4t\u00e9mu chr\u00e1mu, vrchu Sion a domu, v ktorom b\u00fdvaj\u00fa tvoji synovia.",
        "14": "Daj, aby cel\u00fd tvoj n\u00e1rod a ka\u017ed\u00fd kme\u0148 poznal a vedel, \u017ee ty si prav\u00fd Boh, Boh, ktor\u00fd m\u00e1 v\u0161etku moc a silu, a \u017ee Izraelsk\u00fd n\u00e1rod nem\u00e1 okrem teba in\u00e9ho obrancu.\""
    },
    "10": {
        "1": "Ke\u010f Judita prestala vola\u0165 k Bohu Izraela a dokon\u010dila v\u0161etky tieto slov\u00e1,",
        "2": "vstala zo zeme, zavolala svoju sl\u00fa\u017eku a zost\u00fapila do svojho domu, kde sa zdr\u017eiavala v sobotu a cez sviatky.",
        "3": "Tu odlo\u017eila vrecovinu, ktor\u00fa mala oble\u010den\u00fa, zobliekla si i vdovsk\u00e9 \u0161aty, umyla si telo vodou a natrela sa vo\u0148av\u00fdm olejom. U\u010desala si vlasy, zalo\u017eila si turban na hlavu a obliekla si sviato\u010dn\u00fd odev, ktor\u00fd nosievala za \u017eivota svojho mu\u017ea Manassesa.",
        "4": "Obula si sand\u00e1le, navliekla si kr\u00fa\u017eky na nohy, vzala n\u00e1ramky, prstene, n\u00e1u\u0161nice a v\u0161etky ostatn\u00e9 ozdoby a upravila sa tak, aby up\u00fatala o\u010di v\u0161etk\u00fdch mu\u017eov, \u010do sa na \u0148u pozr\u00fa.",
        "5": "Svojej sl\u00fa\u017eke podala mech v\u00edna a d\u017eb\u00e1n oleja, kapsu naplnila pra\u017een\u00fdm zrnom, su\u0161en\u00fdmi figami, chlebmi a syrom; v\u0161etky tieto veci zabalila a nalo\u017eila jej ich na plecia.",
        "6": "Potom i\u0161li k br\u00e1ne mesta Betulie, kde na\u0161li na str\u00e1\u017ei Ozi\u00e1\u0161a a star\u0161\u00edch mesta Chabrina a Charmina.",
        "7": "Ke\u010f ju uvideli so zmenen\u00fdm v\u00fdzorom a v inom odeve, nevych\u00e1dzali z \u00fadivu nad jej kr\u00e1sou a povedali jej:",
        "8": "\"Boh na\u0161ich otcov nech ti d\u00e1 dosiahnu\u0165 milos\u0165 a nech spln\u00ed tvoje z\u00e1mery na sl\u00e1vu synov Izraela a na pov\u00fd\u0161enie Jeruzalema.\"",
        "9": "Ona sa poklonila Bohu v modlitbe a povedala im: \"Rozk\u00e1\u017ete, aby mi otvorili br\u00e1nu mesta. P\u00f4jdem urobi\u0165 v\u0161etko, o \u010dom ste so mnou hovorili.\" Nariadili teda mlad\u00edkom, aby jej otvorili, ako povedala.",
        "10": "Ke\u010f to urobili, Judita vy\u0161la a jej sl\u00fa\u017eka s \u0148ou. Mu\u017eovia mesta h\u013eadeli za \u0148ou, ako zostupuje dolu vrchom, a\u017e k\u00fdm nei\u0161la \u00fadol\u00edm a u\u017e ju nevideli.",
        "11": "Ony \u0161li rovno dolu \u00fadol\u00edm, a\u017e ich pristavila prv\u00e1 s\u00fdrska hliadka.",
        "12": "Chytili ju a p\u00fdtali sa jej: \"Kto si, odkia\u013e prich\u00e1dza\u0161 a kde ide\u0161?\" Odpovedala im: \"Som Hebrejka a utek\u00e1m od nich, lebo \u010doskoro v\u00e1m bud\u00fa vydan\u00ed za pokrm.",
        "13": "A idem za Holofernesom, hlavn\u00fdm velite\u013eom v\u00e1\u0161ho vojska, aby som mu podala pravdiv\u00fa spr\u00e1vu a uk\u00e1zala mu cestu, ktorou by mohol \u00eds\u0165 a obsadi\u0165 cel\u00e9 pohorie a nestrat\u00ed zo svojich mu\u017eov ani jedn\u00e9ho \u010dloveka.\"",
        "14": "Ke\u010f mu\u017ei po\u010duli jej slov\u00e1 a pozorne sa zad\u00edvali na \u0148u, jej kr\u00e1sa ich o\u010darila a povedali jej:",
        "15": "\"Zachr\u00e1nila si si \u017eivot, ke\u010f si sa popon\u00e1h\u013eala pr\u00eds\u0165 zhora pred n\u00e1\u0161ho p\u00e1na. A teraz po\u010f do jeho stanu! Niektor\u00ed z n\u00e1s \u0165a odprevadia, a\u017e k\u00fdm \u0165a neodovzdaj\u00fa do jeho r\u00fak.",
        "16": "A ke\u010f u\u017e bude\u0161 st\u00e1\u0165 pred n\u00edm, neboj sa vo svojom srdci, ale povedz mu v\u0161etko tak, ako si povedala n\u00e1m, a bude s tebou zaobch\u00e1dza\u0165 dobre.\"",
        "17": "Vybrali spomedzi seba sto mu\u017eov, aby ju a jej sl\u00fa\u017eku odprevadili a zaviedli k Holofernesovmu stanu.",
        "18": "I zbehlo sa ich ve\u013ea z cel\u00e9ho t\u00e1bora, lebo sa po stanoch roz\u0161\u00edrila zves\u0165 o jej pr\u00edchode. Pri\u0161li a obkolesili ju ako st\u00e1la pred Holofernesov\u00fdm stanom, k\u00fdm mu ju neohl\u00e1sili.",
        "19": "Obdivovali jej kr\u00e1su a\u00a0pod\u013ea nej vychva\u013eovali aj Izraelitov. Hovorili jeden druh\u00e9mu: \"Kto by mohol pohrdn\u00fa\u0165 t\u00fdmto \u013eudom, ktor\u00fd m\u00e1 medzi sebou tak\u00e9 \u017eeny? Preto by nebolo rozumn\u00e9 necha\u0165 z\u00a0nich \u010do i\u00a0len jedn\u00e9ho mu\u017ea na\u017eive, lebo t\u00ed, \u010do by zostali, mohli by oklama\u0165 cel\u00fa zem.\"",
        "20": "Tu vy\u0161la cel\u00e1 Holofernesova telesn\u00e1 str\u00e1\u017e a v\u0161etci jeho sluhovia a voviedli ju do jeho stanu.",
        "21": "Holofernes odpo\u010d\u00edval na svojom l\u00f4\u017eku za z\u00e1clonou, ktor\u00e1 bola utkan\u00e1 z purpuru, zlata, smaragdu a drah\u00fdch kame\u0148ov.",
        "22": "Ke\u010f mu ozn\u00e1mili jej pr\u00edchod, vy\u0161iel do predsiene stanu, sprev\u00e1dzan\u00fd strieborn\u00fdmi lampami.",
        "23": "Ke\u010f Judita pri\u0161la pred neho a pred jeho sluhov, \u017easli v\u0161etci nad kr\u00e1sou jej tv\u00e1re. Ona padla na tv\u00e1r, aby sa mu poklonila, ale jeho sluhovia ju zdvihli."
    },
    "11": {
        "1": "Holofernes jej povedal: \"Neboj sa, \u017eena, a upokoj sa vo svojom srdci. Ja som neubl\u00ed\u017eil nikomu, kto sa rozhodol sl\u00fa\u017ei\u0165 Nabuchodonozorovi, kr\u00e1\u013eovi celej zeme.",
        "2": "Keby tvoj \u013eud, \u010do b\u00fdva v hor\u00e1ch, nebol mnou opovrhol, nebol by som teraz proti nemu zdvihol kopiju; ale toto si sami zavinili.",
        "3": "A teraz mi povedz: Pre\u010do si od nich utiekla a prebehla si k n\u00e1m? T\u00fdm, \u017ee si sem pri\u0161la, zachr\u00e1nila si sa. Bu\u010f bez starosti! T\u00fato noc i potom ostane\u0161 na\u017eive.",
        "4": "Nik ti neubl\u00ed\u017ei. Bude sa s tebou zaobch\u00e1dza\u0165 dobre, ako sa zaobch\u00e1dza so sluhom m\u00f4jho p\u00e1na, kr\u00e1\u013ea Nabuchodonozora.\"",
        "5": "Judita mu povedala: \"Prijmi l\u00e1skavo slov\u00e1 svojej slu\u017eobnice a dovo\u013e tvojej otrokyni hovori\u0165 pred tebou. To, \u010do poviem t\u00fato noc svojmu p\u00e1novi, nebude lo\u017e.",
        "6": "Ak si bude\u0161 po\u010d\u00edna\u0165 pod\u013ea slov svojej otrokyne, Boh privedie tvoje podujatie k \u00faspe\u0161n\u00e9mu koncu a m\u00f4j p\u00e1n sa nebude musie\u0165 zrieknu\u0165 svojich z\u00e1merov.",
        "7": "Nech \u017eije Nabuchodonozor, kr\u00e1\u013e celej zeme, a\u00a0nech \u017eije jeho moc! On \u0165a poslal napravi\u0165 na spr\u00e1vnu cestu v\u0161etko \u017eiv\u00e9, lebo tvoj\u00edm pri\u010dinen\u00edm mu bud\u00fa sl\u00fa\u017ei\u0165 nielen \u013eudia, ale svojou silou dosiahne\u0161, \u017ee aj po\u013en\u00e1 zver, dobytok a\u00a0nebesk\u00e9 vt\u00e1ky bud\u00fa \u017ei\u0165 pod vl\u00e1dou Nabuchodonozora a\u00a0cel\u00e9ho jeho domu.",
        "8": "Po\u010duli sme toti\u017e o tvojej m\u00fadrosti a vynikaj\u00facich schopnostiach tvojho ducha a na celej zemi je zn\u00e1me, \u017ee ty jedin\u00fd si najlep\u0161\u00ed v celom kr\u00e1\u013eovstve, vynikaj\u00faci svojimi vedomos\u0165ami a obdivuhodn\u00fd vo vojenskom umen\u00ed.",
        "9": "A \u010do sa t\u00fdka Achi\u00f3rov\u00fdch slov, m\u00f4j pane, ktor\u00e9 povedal pred tvojou vojenskou radou, pri\u0161li aj do na\u0161ich u\u0161\u00ed, lebo ho mu\u017ei v Betulii nechali na\u017eive a on im porozpr\u00e1val v\u0161etko, \u010do hovoril u teba.",
        "10": "Preto, m\u00f4j pane a vl\u00e1dca, neprehliadaj jeho slov\u00e1, ale vezmi si ich k srdcu, lebo je to pravda. Na n\u00e1\u0161 rod nedo\u013eahne trest, ani nad nimi nepanuje me\u010d, ak sa neprehre\u0161\u00ed\u0161 proti svojmu Bohu.",
        "11": "Ale teraz, aby m\u00f4j p\u00e1n neodi\u0161iel napr\u00e1zdno a bez \u00faspechu, padne na nich smr\u0165. Zachv\u00e1til ich toti\u017e hriech a len \u010do sa ho dopustia, rozhnevaj\u00fa svojho Boha.",
        "12": "Ke\u010f im toti\u017e vy\u0161iel pokrm a minula sa im z\u00e1soba vody, rozhodli sa vrhn\u00fa\u0165 na svoj dobytok a dohodli sa, \u017ee bud\u00fa jes\u0165 v\u0161etko, aj \u010do im Boh jes\u0165 zak\u00e1zal svojimi z\u00e1konmi.",
        "13": "Aj prvotiny obilia a desiatky v\u00edna i oleja, ktor\u00e9 opatruj\u00fa ako zasv\u00e4ten\u00e9 pre k\u0148azov, \u010do s\u00fa v Jeruzaleme pred tv\u00e1rou n\u00e1\u0161ho Boha; rozhodli sa jes\u0165 obety, ktor\u00fdch sa nik z \u013eudu nesmie ani rukou dotkn\u00fa\u0165.",
        "14": "A poslali do Jeruzalema poslov - lebo aj tamoj\u0161\u00ed obyvatelia urobili kedysi to ist\u00e9 -, aby im doniesli dovolenie od star\u0161\u00edch.",
        "15": "Ke\u010f ho v\u0161ak dostan\u00fa a urobia to, v ten de\u0148 ti bud\u00fa vydan\u00ed na z\u00e1hubu.",
        "16": "A preto ke\u010f som sa ja, tvoja slu\u017eobnica, dozvedela toto v\u0161etko, u\u0161la som od nich. Boh ma poslal urobi\u0165 s tebou veci, nad ktor\u00fdmi bude \u017easn\u00fa\u0165 cel\u00e1 zem, ka\u017ed\u00fd, kto to po\u010duje.",
        "17": "Lebo tvoja slu\u017eobnica je bohabojn\u00e1 a sl\u00fa\u017ei vo dne v noci nebesk\u00e9mu Bohu. A teraz zostanem u teba, m\u00f4j pane, ale tvoja slu\u017eobnica bude v noci vych\u00e1dza\u0165 do \u00fadolia. Budem sa modli\u0165 k Bohu a on mi ozn\u00e1mi, kedy sp\u00e1chaj\u00fa svoje hriechy.",
        "18": "Potom pr\u00eddem a poviem ti to. Ty vytiahne\u0161 s cel\u00fdm svoj\u00edm vojskom a nik z nich sa ti nepostav\u00ed na odpor.",
        "19": "Ja \u0165a prevediem stredom Judey, a\u017e pr\u00eddeme do Jeruzalema a\u00a0uprostred neho ti postav\u00edm tr\u00f3n. Bude\u0161 ich hna\u0165 ako ovce, ktor\u00e9 nemaj\u00fa pastiera, a\u00a0ani pes nezasku\u010d\u00ed na teba. Toto mi bolo povedan\u00e9 a\u00a0ozn\u00e1men\u00e9 cez dar videnia a\u00a0dostala som poslanie zvestova\u0165 to tebe.\"",
        "20": "Jej slov\u00e1 sa Holofernesovi p\u00e1\u010dili, aj v\u0161etk\u00fdm jeho sluhom. Obdivovali jej m\u00fadros\u0165 a hovorili:",
        "21": "\"Od jedn\u00e9ho kraja zeme a\u017e po druh\u00fd niet \u017eeny, ktor\u00e1 tak pekne vyzer\u00e1 a tak m\u00fadro hovor\u00ed.\"",
        "22": "Holofernes jej povedal: \"Dobre urobil Boh, \u017ee \u0165a poslal pred synmi tvojho \u013eudu, aby sme my dosiahli v\u00ed\u0165azstvo a t\u00ed, \u010do opovrhli moj\u00edm p\u00e1nom, z\u00e1hubu.",
        "23": "Opravdu si kr\u00e1sna a m\u00fadro hovor\u00ed\u0161. Ak teraz urob\u00ed\u0161, ako si hovorila, tvoj Boh bude moj\u00edm Bohom a ty bude\u0161 sedie\u0165 v pal\u00e1ci kr\u00e1\u013ea Nabuchodonozora a bude\u0161 sl\u00e1vna po celej zemi.\""
    },
    "12": {
        "1": "Rozk\u00e1zal ju zavies\u0165 tam, kde m\u00e1 ulo\u017een\u00e9 strieborn\u00e9 n\u00e1\u010dinie, a k\u00e1zal jej prestrie\u0165 a da\u0165 jej z jeho vyberan\u00fdch jed\u00e1l a pi\u0165 z jeho v\u00edna.",
        "2": "Judita v\u0161ak povedala: \"Nebudem ni\u010d z toho jes\u0165, aby som sa neprehre\u0161ila. Nech mi prestr\u00fa len z toho, \u010do som si priniesla.\"",
        "3": "Holofernes sa jej op\u00fdtal: \"A ke\u010f sa ti minie z\u00e1soba, kde vezmeme podobn\u00fd pokrm? Tu s nami niet \u010dloveka z tvojho rodu.\"",
        "4": "Judita mu odvetila: \"Ako \u017eije\u0161, m\u00f4j pane, prv ne\u017e tvoja slu\u017eobnica minie v\u0161etko, \u010do m\u00e1 so sebou, P\u00e1n mojou rukou spln\u00ed, \u010do rozhodol.\"",
        "5": "Potom ju Holofernesovi sluhovia zaviedli do stanu, kde spala a\u017e do polnoci. V \u010dase pred rannou str\u00e1\u017eou v\u0161ak vstala",
        "6": "a odk\u00e1zala Holofernesovi: \"Nech m\u00f4j p\u00e1n teraz rozk\u00e1\u017ee, aby pustili jeho slu\u017eobnicu von na modlitbu.\"",
        "7": "A Holofernes rozk\u00e1zal svojim str\u00e1\u017eam, aby jej v tom nebr\u00e1nili. Tak bola tri dni v t\u00e1bore. V noci vych\u00e1dzala do \u00fadolia Betulie a um\u00fdvala sa pri vodnom prameni v t\u00e1bore.",
        "8": "Ke\u010f vystupovala, modlila sa k P\u00e1novi, Bohu Izraela, aby riadil jej cestu na pov\u00fd\u0161enie jej \u013eudu.",
        "9": "Ke\u010f sa \u010dist\u00e1 vr\u00e1tila, zdr\u017eovala sa v stane, k\u00fdm jej nave\u010der nepriniesli jej jedlo.",
        "10": "Na \u0161tvrt\u00fd de\u0148 urobil Holofernes ve\u010deru iba svojim slu\u017eobn\u00edkom, na hostinu nepozval nikoho z hodnost\u00e1rov.",
        "11": "A povedal eunuchovi Bagoasovi, ktor\u00fd bol spr\u00e1vcom cel\u00e9ho jeho majetku: \"Cho\u010f a prehovor t\u00fa Hebrejku, \u010do je u teba, aby pri\u0161la k n\u00e1m a jedla a pila s nami.",
        "12": "Bola by to ozaj na n\u00e1s hanba, keby sme tak\u00fa \u017eenu nechali od\u00eds\u0165 a nepobavili by sme sa s \u0148ou. Ve\u010f n\u00e1s vysmeje, ak sa n\u00e1m ju nepodar\u00ed zvies\u0165.\"",
        "13": "Bagoas odi\u0161iel od Holofernesa, za\u0161iel k nej a povedal jej: \"Nech nev\u00e1ha toto pekn\u00e9 diev\u010da pr\u00eds\u0165 k m\u00f4jmu p\u00e1novi, prija\u0165 jeho poctu, pi\u0165 s nami v\u00edno, aby bolo vesel\u00e9, a sta\u0165 sa dnes ako jedna z dc\u00e9r As\u00fdr\u010danov, ktor\u00e9 sl\u00fa\u017eia v Nabuchodonozorovom dome.\"",
        "14": "Judita mu povedala: \"Kto som ja, aby som mohla odporova\u0165 svojmu p\u00e1novi? Urob\u00edm hne\u010f v\u0161etko, \u010do je mil\u00e9 jeho o\u010diam, a bude mi to rados\u0165ou a\u017e do mojej smrti.\"",
        "15": "Tu vstala, obliekla si najkraj\u0161ie \u0161aty a ozdobila sa v\u0161etk\u00fdm, \u010d\u00edm sa zdobia \u017eeny. Jej sl\u00fa\u017eka i\u0161la napred a prestrela jej pred Holofernesom r\u00fano, ktor\u00e9 dostala od Bagoasa na ka\u017edodenn\u00e9 pou\u017e\u00edvanie, aby si na\u0148 \u013eahla pri jedle.",
        "16": "Potom vo\u0161la Judita a ulo\u017eila sa. Holofernes bol z nej cel\u00fd bez seba. Zahorel v\u00e1\u0161\u0148ou a zachv\u00e1tila ho ve\u013ek\u00e1 t\u00fa\u017eba obcova\u0165 s \u0148ou. Odo d\u0148a, \u010do ju videl, h\u013eadal vhodn\u00fa pr\u00edle\u017eitos\u0165 zvies\u0165 ju.",
        "17": "Ke\u010f jej Holofernes povedal: \"Pi a vese\u013e sa s nami,\"",
        "18": "Judita odpovedala: \"Rada budem pi\u0165, pane, lebo sa mi dnes dostalo v\u00e4\u010d\u0161ej pocty ako kedyko\u013evek od m\u00f4jho narodenia.\"",
        "19": "I vzala, jedla a pila pred n\u00edm z toho, \u010do jej pripravila sl\u00fa\u017eka.",
        "20": "Holofernes bol z nej \u010doraz vesel\u0161\u00ed a vypil to\u013eko v\u00edna, ko\u013eko nevypil za jeden de\u0148 v celom svojom \u017eivote."
    },
    "13": {
        "1": "Ke\u010f sa zve\u010derilo, jeho sluhovia sa popon\u00e1h\u013eali od\u00eds\u0165. Bagoas zatvoril stan zvonka, aby oddelil od svojho p\u00e1na t\u00fdch, \u010do mu posluhovali. I odi\u0161li na svoje l\u00f4\u017eka, lebo boli v\u0161etci ve\u013emi unaven\u00ed, ke\u010f\u017ee sa hostina ve\u013emi pretiahla.",
        "2": "V stane zostala iba Judita a Holofernes, ktor\u00fd padol dolu tv\u00e1rou na svoje l\u00f4\u017eko opojen\u00fd v\u00ednom.",
        "3": "Judita rozk\u00e1zala svojej sl\u00fa\u017eke, aby st\u00e1la vonku pred sp\u00e1l\u0148ou a \u010dakala, k\u00fdm nevyjde ako ka\u017ed\u00fd de\u0148; hovorila, \u017ee p\u00f4jde na svoju modlitbu, a Bagoasovi povedala to ist\u00e9.",
        "4": "Medzit\u00fdm odi\u0161li v\u0161etci od najmen\u0161ieho po najv\u00e4\u010d\u0161ieho, nik nezostal v jeho sp\u00e1lni. Judita si stala k jeho hlave a ticho sa modlila: \"Pane, Pane, Bo\u017ee ka\u017edej sily, zhliadni v t\u00fato hodinu na to, \u010do urobia moje ruky na osl\u00e1venie Jeruzalema.",
        "5": "Teraz je pr\u00edhodn\u00fd \u010das, aby si sa ujal svojho dedi\u010dstva a aby som uskuto\u010dnila svoj z\u00e1mer na zni\u010denie nepriate\u013eov, ktor\u00ed povstali proti n\u00e1m.\"",
        "6": "I prist\u00fapila k st\u013apu pri l\u00f4\u017eku kon\u010da Holofernesovej hlavy, s\u0148ala z neho jeho me\u010d,",
        "7": "podi\u0161la k l\u00f4\u017eku, chytila za vlasy jeho hlavu a zaprosila. \"Posilni ma, Pane, Bo\u017ee Izraela, v tento de\u0148!\"",
        "8": "Potom s celou silou dvakr\u00e1t za\u0165ala do \u0161ije a od\u0165ala mu hlavu.",
        "9": "Jeho telo zvalila z l\u00f4\u017eka, strhla zo st\u013apa z\u00e1clonu a o chv\u00ed\u013eu vy\u0161la von. Holofernesovu hlavu odovzdala sl\u00fa\u017eke,",
        "10": "ktor\u00e1 ju vopchala do kapsy na jedlo. Obe vy\u0161li spolu ako oby\u010dajne, akoby \u0161li na modlitbu. Ke\u010f v\u0161ak pre\u0161li t\u00e1borom, obi\u0161li cel\u00e9 \u00fadolie, vyst\u00fapili na vrch Betulie a pri\u0161li k jej br\u00e1ne.",
        "11": "Judita u\u017e z\u010faleka volala na str\u00e1\u017ecov br\u00e1ny: \"Otvorte, r\u00fdchlo otvorte br\u00e1nu! Boh je s nami! N\u00e1\u0161 Boh je s nami! On op\u00e4\u0165 uk\u00e1zal svoju sp\u00e1snu silu v Izraeli a trestaj\u00facu moc nad na\u0161imi nepriate\u013emi. Tak to urobil aj dnes.\"",
        "12": "Ke\u010f mu\u017eovia mesta za\u010duli jej hlas, r\u00fdchlo zost\u00fapili k br\u00e1ne mesta a zvolali star\u0161\u00edch mesta.",
        "13": "Zbehli sa v\u0161etci od najmen\u0161ieho a\u017e po najv\u00e4\u010d\u0161ieho, lebo sa im zdalo neuverite\u013en\u00e9, \u017ee sa Judita vr\u00e1tila. Otvorili br\u00e1nu, vpustili obe \u017eeny dnu, za\u017eali svetlo, aby bolo vidie\u0165, a obst\u00fapili ich.",
        "14": "Judita k nim zvolala ve\u013ek\u00fdm hlasom: \"Chv\u00e1\u013ete Boha, chv\u00e1\u013ete ho! Chv\u00e1\u013ete Boha, lebo neod\u0148al svoje milosrdenstvo domu Izraela, ale tejto noci zni\u010dil na\u0161ich nepriate\u013eov mojou rukou.\"",
        "15": "Tu vytiahla z kapsy hlavu, uk\u00e1zala ju a povedala im: \"Pozrite, hlava Holofernesa, hlavn\u00e9ho velite\u013ea as\u00fdrskeho vojska, a tu je z\u00e1clona, za ktorou spal vo svojej opilosti! P\u00e1n ho zabil rukou \u017eeny.",
        "16": "Ako \u017eije P\u00e1n, ktor\u00fd ma chr\u00e1nil na ceste, ktorou som \u0161la, zviedla ho moja tv\u00e1r na jeho z\u00e1hubu bez toho, \u017ee by sa bol so mnou dopustil hriechu na moju po\u0161kvrnu a hanbu!\"",
        "17": "V\u0161etok \u013eud \u017easol; sklonili sa, kla\u0148ali sa Bohu a jednomyse\u013ene volali: \"Zveleben\u00fd si, Bo\u017ee n\u00e1\u0161, lebo si dnes zni\u010dil nepriate\u013eov svojho \u013eudu!\"",
        "18": "A Ozi\u00e1\u0161 jej povedal: \"Po\u017eehnan\u00e1 si, dc\u00e9ra, od Boha najvy\u0161\u0161ieho nad v\u0161etky \u017eeny na zemi. A zveleben\u00fd je P\u00e1n, n\u00e1\u0161 Boh, ktor\u00fd stvoril nebo i zem. S jeho pomocou sa ti podarilo udrie\u0165 a od\u0165a\u0165 hlavu vodcovi na\u0161ich nepriate\u013eov.",
        "19": "Preto nikdy nevymizne spomienka na tvoju d\u00f4veru v Boha zo s\u0155dc \u013eud\u00ed, ktor\u00ed si bud\u00fa pripom\u00edna\u0165 P\u00e1novu silu.",
        "20": "Nech \u0165a Boh naveky osl\u00e1vi, nech \u0165a zahrnie dobrami za to, \u017ee si ne\u0161etrila svoj \u017eivot, ke\u010f bol pon\u00ed\u017een\u00fd n\u00e1\u0161 rod, ale si odvr\u00e1tila od n\u00e1s na\u0161u z\u00e1hubu, lebo si spr\u00e1vne kr\u00e1\u010dala pred tv\u00e1rou n\u00e1\u0161ho Boha.\" A v\u0161etok \u013eud povedal: \"Amen! Amen!\""
    },
    "14": {
        "1": "Judita im povedala: \"Po\u010d\u00favajte ma, bratia! Vezmite t\u00fato hlavu a zaveste ju na cimburie na\u0161ich hradieb.",
        "2": "A ke\u010f sa rozodnie a vyjde slnko nad zem, vezmite ka\u017ed\u00fd svoju zbra\u0148 a vyjdite so v\u0161etk\u00fdmi bojaschopn\u00fdmi mu\u017emi von z mesta. Na \u010delo si postavte velite\u013ea, akoby ste chceli zost\u00fapi\u0165 na rovinu proti prvej as\u00fdrskej hliadke, ale nezost\u00fapite.",
        "3": "Oni sa chopia zbrane, odbehn\u00fa do svojho t\u00e1bora a zobudia vodcov as\u00fdrskeho vojska. Zbehn\u00fa sa okolo Holofernesovho stanu a ke\u010f ho nen\u00e1jdu, zmocn\u00ed sa ich strach a ujd\u00fa pred vami.",
        "4": "Potom sa pus\u0165te za nimi vy i v\u0161etci obyvatelia izraelskej krajiny a bite ich na \u00fateku.",
        "5": "Najprv mi v\u0161ak zavolajte Ammon\u010dana Achi\u00f3ra, aby uvidel a spoznal toho, ktor\u00fd opovrhol domom Izraela a ktor\u00fd ho poslal k n\u00e1m ako vydan\u00e9ho na smr\u0165.\"",
        "6": "Zavolali teda z Ozi\u00e1\u0161ovho domu Achi\u00f3ra. Ke\u010f pri\u0161iel a uvidel Holofernesovu hlavu v ruke jedn\u00e9ho z mu\u017eov v zhroma\u017eden\u00ed \u013eudu, padol v bezvedom\u00ed na zem.",
        "7": "Ke\u010f ho rozobrali, vrhol sa Judite k noh\u00e1m, poklonil sa pred \u0148ou a povedal: \"Bu\u010f po\u017eehnan\u00e1 vo v\u0161etk\u00fdch J\u00fadov\u00fdch st\u00e1nkoch a v ka\u017edom n\u00e1rode! Ktoko\u013evek za\u010duje tvoje meno, bude sa chvie\u0165 od strachu.",
        "8": "A teraz mi povedz, \u010do si urobila v tieto dni!\" Tu Judita rozpovedala pred v\u0161etk\u00fdm \u013eudom, \u010do robila odo d\u0148a, ke\u010f odi\u0161la, a\u017e do chv\u00edle, ke\u010f hovorila s nimi.",
        "9": "Ke\u010f prestala hovori\u0165, v\u0161etok \u013eud zajasal ve\u013ek\u00fdm hlasom a veselo pokrikoval vo svojom meste.",
        "10": "A ke\u010f Achi\u00f3r pochopil, \u017ee to v\u0161etko urobil Boh Izraela, z cel\u00e9ho srdca uveril v Boha a dal sa obreza\u0165. Pripojili ho k domu Izraela a zostal v \u0148om a\u017e po tento de\u0148.",
        "11": "Ke\u010f sa rozodnilo, zavesili Holofernesovu hlavu na hradby. V\u0161etci mu\u017eovia sa chopili zbrane a vy\u0161li pod\u013ea oddielov na cesty ved\u00face z vrchu.",
        "12": "Ke\u010f ich As\u00fdr\u010dania videli, ozn\u00e1mili to svojim predstaven\u00fdm, ktor\u00ed za\u0161li za velite\u013emi a vojvodcami a za v\u0161etk\u00fdmi svojimi knie\u017eatami.",
        "13": "Zi\u0161li sa pri Holofernesovom stane a k\u00e1zali Bagoasovi, ktor\u00fd bol spr\u00e1vcom nad v\u0161etk\u00fdmi jeho vecami: \"Zobu\u010f n\u00e1\u0161ho p\u00e1na, lebo t\u00ed otroci sa odv\u00e1\u017eili zost\u00fapi\u0165 proti n\u00e1m do boja; do posledn\u00e9ho v\u0161ak zahyn\u00fa.\"",
        "14": "Bagoas vo\u0161iel a zatlieskal pred z\u00e1clonou, lebo si myslel, \u017ee jeho p\u00e1n sp\u00ed s Juditou.",
        "15": "Ke\u010f v\u0161ak nik neodpovedal, odhrnul z\u00e1clonu a vo\u0161iel do stanu. Tam ho na\u0161iel le\u017ea\u0165 na zemi m\u0155tveho a hlavu mal u\u0165at\u00fa.",
        "16": "Vykr\u00edkol ve\u013ek\u00fdm hlasom a s pla\u010dom vzlykan\u00edm a s hlasit\u00fdm n\u00e1rekom si roztrhol odev.",
        "17": "Potom vtrhol do stanu, kde bola ubytovan\u00e1 Judita. Ke\u010f ju tam nena\u0161iel, vybehol k \u013eudu a zvolal:",
        "18": "\"T\u00ed otroci sa dopustili podlej vierolomnosti! Jedin\u00e1 hebrejsk\u00e1 \u017eena sp\u00f4sobila hanbu cel\u00e9mu domu kr\u00e1\u013ea Nabuchodonozora! Ve\u010f Holofernes le\u017e\u00ed na zemi a je bez hlavy!\"",
        "19": "Ako za\u010duli tieto slov\u00e1, knie\u017eat\u00e1 as\u00fdrskeho vojska si roztrhli odev, ve\u013emi sa spla\u0161ili a v t\u00e1bore nastal ve\u013ek\u00fd krik a kv\u00edlenie."
    },
    "15": {
        "1": "Ke\u010f to po\u010duli t\u00ed, \u010do boli v stanoch, zhrozili sa nad t\u00fdm, \u010do sa stalo.",
        "2": "Za\u013eahol na nich strach a hr\u00f4za. Nebolo \u010dloveka, ktor\u00fd by bol e\u0161te zostal pri svojom druhovi. Rozp\u0155chli sa a utekali odtia\u013e po v\u0161etk\u00fdch cest\u00e1ch na rovine i v hor\u00e1ch.",
        "3": "Aj t\u00ed, \u010do mali stany vo vrchoch okolo Betulie, dali sa na \u00fatek. Vtedy sa Izraeliti, ka\u017ed\u00fd ich bojovn\u00edk, rozbehli za nimi.",
        "4": "Ozi\u00e1\u0161 poslal poslov do Betomestaimu, Bemena, Choby, Choly a do v\u0161etk\u00fdch kon\u010d\u00edn Izraela, aby podali spr\u00e1vu o tom, \u010do sa stalo, a vyzvali obyvate\u013estvo, aby sa v\u0161etci vrhli na nepriate\u013ea a ni\u010dili ho.",
        "5": "Ke\u010f to Izraeliti po\u010duli, v\u0161etci svorne ich napadli, prenasledovali ich a\u017e po Chobu a bili ich. Podobne sa zhroma\u017edili aj t\u00ed, \u010do b\u00fdvali v Jeruzaleme a v hor\u00e1ch, lebo im ozn\u00e1mili, \u010do sa stalo v t\u00e1bore ich nepriate\u013eov. T\u00ed, \u010do boli v Gala\u00e1de a v Galilei, prenasledovali ich a zasadzovali im \u0165a\u017ek\u00e9 rany, a\u017e k\u00fdm nepri\u0161li po Damask, po jeho hranice.",
        "6": "Obyvatelia Betulie, \u010do zostali, vrhli sa na as\u00fdrsky t\u00e1bor, vyplienili ho a ve\u013emi sa obohatili.",
        "7": "Izraeliti, ktor\u00ed sa vracali z boja, zmocnili sa toho, \u010do zostalo. Aj dediny a osady v hor\u00e1ch i na rovine z\u00edskali ve\u013ek\u00fa koris\u0165, lebo toho bolo ve\u013emi ve\u013ea.",
        "8": "Tu pri\u0161iel ve\u013ek\u0148az Joachim a star\u0161\u00ed zo synov Izraela, \u010do b\u00fdvali v Jeruzaleme, aby videli dobrodenia, ktor\u00e9 P\u00e1n preuk\u00e1zal Izraelu, a aby videli aj Juditu a pozdravili ju.",
        "9": "Ke\u010f k nej pri\u0161li, v\u0161etci jej dobrore\u010dili jedn\u00fdm hlasom: \"Ty si sl\u00e1va Jeruzalema, ty si ve\u013ek\u00e1 rados\u0165 Izraela, ty si \u010des\u0165 n\u00e1\u0161ho rodu!",
        "10": "To v\u0161etko si urobila ty svojou rukou. Izraelu si preuk\u00e1zala dobro a Boh mal v \u0148om za\u013e\u00fabenie. Bu\u010f po\u017eehnan\u00e1, \u017eena, od v\u0161emoh\u00faceho Boha naveky.\" A v\u0161etok \u013eud odpovedal: \"Amen!\"",
        "11": "\u013dud sa tridsa\u0165 dn\u00ed delil o koris\u0165 z nepriate\u013esk\u00e9ho t\u00e1bora. Judite dali Holofernesov stan i v\u0161etky strieborn\u00e9 predmety, l\u00f4\u017eka, n\u00e1doby a cel\u00e9 jeho zariadenie. Ona to prijala a nalo\u017eila na mulice. Potom zapriahla do svojich vozov a nalo\u017eila to na ne.",
        "12": "I zbehli sa v\u0161etky \u017eeny Izraela, aby ju videli. Vychva\u013eovali ju a usporiadali na jej po\u010des\u0165 tanec. Ona nabrala do r\u00fak ratolest\u00ed a d\u00e1vala ich \u017een\u00e1m, \u010do s \u0148ou boli.",
        "13": "Potom si ona i tie, \u010do ju sprev\u00e1dzali, dali na hlavu olivov\u00e9 vence, ona kr\u00e1\u010dala na \u010dele v\u0161etk\u00e9ho \u013eudu a viedla tanec v\u0161etk\u00fdch \u017eien. A v\u0161etci izraelsk\u00ed mu\u017ei v plnej v\u00fdzbroji \u0161li oven\u010den\u00ed za nimi s chv\u00e1lami na per\u00e1ch.",
        "14": "Potom Judita za\u010dala uprostred cel\u00e9ho Izraela t\u00fato \u010fakovn\u00fa piese\u0148 a v\u0161etok \u013eud spieval s \u0148ou ve\u013ek\u00fdm hlasom tento chv\u00e1lospev P\u00e1novi."
    },
    "16": {
        "1": "Judita spievala: \"Udrite na bubny na po\u010des\u0165 m\u00f4jho Boha, hrajte m\u00f4jmu P\u00e1novi na cimbaloch; zaspievajte nov\u00fd \u017ealm na neho, velebte a vz\u00fdvajte jeho meno!",
        "2": "Ty si Boh, \u010do potiera vojny, ty si stavia\u0161 t\u00e1bor uprostred svojho \u013eudu, aby si ma vytrhol z ruky t\u00fdch, \u010do ma prenasleduj\u00fa.",
        "3": "Zi\u0161iel As\u00fdr\u010dan z vrchov na severe, pritiahol s tis\u00edckami svojho vojska. Ich mno\u017estvo zastavilo potoky, ich jazda pokryla pahorky.",
        "4": "Vyhl\u00e1sil, \u017ee vyp\u00e1li moje \u00fazemie, mojich mlad\u00edkov pobije me\u010dom mojich kojencov udrie o zem, moje nemluvniatka vyd\u00e1 za koris\u0165 a moje panny do otroctva.",
        "5": "V\u0161emoh\u00faci P\u00e1n ich v\u0161ak znemo\u017enil rukou \u017eeny.",
        "6": "Lebo ich vodca nepadol rukou mlad\u00edkov, ani ho neporazili synovia titanov, ani vysok\u00ed obri sa ho nezmocnili, ale Judita, Merariho dc\u00e9ra, oslabila ho kr\u00e1sou svojej tv\u00e1re.",
        "7": "Odlo\u017eila svoje vdovsk\u00e9 \u0161aty pre pote\u0161enie trpiacich v Izraeli. Tv\u00e1r si pomazala vo\u0148av\u00fdm olejom,",
        "8": "kadery si upravila \u010delenkou a obliekla si jemn\u00fd odev, aby ho zviedla.",
        "9": "Jej sand\u00e1le uchv\u00e1tili jeho oko, jej kr\u00e1sa up\u00fatala jeho du\u0161u a me\u010d presekol jeho \u0161iju.",
        "10": "Per\u017eania sa zdesili nad jej odvahou, M\u00e9di sa zhrozili pred jej silou.",
        "11": "Vtedy moji pon\u00ed\u017een\u00ed vydali bojov\u00fd v\u00fdkrik a t\u00ed sa spla\u0161ili, moji zoslabnut\u00ed kri\u010dali a t\u00ed sa zr\u00fatili, pozdvihli svoj hlas a t\u00ed sa obr\u00e1tili na \u00fatek.",
        "12": "Synovia otrok\u00fd\u0148 ich prebodli, prerazili ich ako synov prebehl\u00edkov; zahynuli v boji m\u00f4jho P\u00e1na.",
        "13": "Zaspievam m\u00f4jmu Bohu nov\u00fa piese\u0148: Ve\u013ek\u00fd si, Pane, a sl\u00e1vny, obdivuhodne siln\u00fd a nepremo\u017eite\u013en\u00fd.",
        "14": "Nech ti sl\u00fa\u017eia v\u0161etky tvoje stvorenia, lebo si povedal a boli, poslal si svojho ducha a povstali a niet nikoho, kto by sa mohol vzoprie\u0165 tvojmu hlasu.",
        "15": "Vrchy a vody sa v svojich z\u00e1kladoch pohn\u00fa, skaly sa ako vosk roztopia pred tvoj\u00edm poh\u013eadom. Ale vo\u010di t\u00fdm, \u010do sa \u0165a boja, si st\u00e1le milosrdn\u00fd.",
        "16": "M\u00e1lo je v\u0161etko, \u010do sa prin\u00e1\u0161a ako obeta pr\u00edjemnej v\u00f4ne, a skoro ni\u010d v\u0161etok tuk zo z\u00e1paln\u00fdch obiet pre teba. Ten v\u0161ak, kto sa boj\u00ed P\u00e1na, bude v\u017edy ve\u013ek\u00fd!",
        "17": "Beda n\u00e1rodom, ktor\u00e9 povstan\u00fa proti m\u00f4jmu rodu! V\u0161emoh\u00faci P\u00e1n ich v de\u0148 s\u00fadu potresce: ich telo vyd\u00e1 oh\u0148u a \u010dervom, aby kv\u00edlili od bolesti a\u017e naveky.\"",
        "18": "Ke\u010f pri\u0161li do Jeruzalema, poklonili sa Bohu. \u013dud sa o\u010distil a priniesli z\u00e1paln\u00fa obetu P\u00e1novi i svoje dobrovo\u013en\u00e9 obety a dary.",
        "19": "Judita priniesla v\u0161etky Holofernesove n\u00e1doby, ktor\u00e9 jej dal \u013eud, aj z\u00e1clonu, ktor\u00fa vzala z jeho sp\u00e1lne, a venovala to ako obetn\u00fd dar Bohu.",
        "20": "\u013dud sa tri mesiace veselil v Jeruzaleme pred sv\u00e4ty\u0148ou a Judita zostala s nimi. -",
        "21": "Po t\u00fdch d\u0148och sa vr\u00e1til ka\u017ed\u00fd na svoje dedi\u010dstvo. Aj Judita odi\u0161la do Betulie a zostala na svojom majetku. Dokia\u013e \u017eila, bola sl\u00e1vna po celej krajine.",
        "22": "Mnoh\u00ed zat\u00fa\u017eili po nej, ale nijak\u00fd mu\u017e ju nepoznal po v\u0161etky dni jej \u017eivota, odkedy zomrel jej man\u017eel Manasses a pripojila sa k svojmu \u013eudu. V dome svojho man\u017eela Manassesa sa do\u017eila vysokej staroby stop\u00e4\u0165 rokov.",
        "23": "Svoju sl\u00fa\u017eku prepustila na slobodu. Zomrela v Betulii a pochovali ju v jaskyni jej mu\u017ea Manassesa.",
        "24": "Oplak\u00e1val ju cel\u00fd dom Izraela sedem dn\u00ed. Svoj majetok rozdelila e\u0161te pred svojou smr\u0165ou pr\u00edbuzn\u00fdm svojho mu\u017ea Manassesa a pokrvn\u00fdm zo svojho rodu. A nik sa u\u017e neodv\u00e1\u017eil nahna\u0165 strach synom Izraela, k\u00fdm Judita \u017eila a e\u0161te dlho po jej smrti."
    }
}