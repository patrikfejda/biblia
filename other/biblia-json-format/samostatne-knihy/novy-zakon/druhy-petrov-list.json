{
    "1": {
        "1": "\u0160imon Peter, slu\u017eobn\u00edk a apo\u0161tol Je\u017ei\u0161a Krista, t\u00fdm, \u010do dostali t\u00fa ist\u00fa vz\u00e1cnu vieru ako my v spravodlivosti n\u00e1\u0161ho Boha a Spasite\u013ea Je\u017ei\u0161a Krista:",
        "2": "Milos\u0165 v\u00e1m a pokoj v hojnosti v poznan\u00ed Boha a Je\u017ei\u0161a, n\u00e1\u0161ho P\u00e1na.",
        "3": "Jeho bo\u017esk\u00e1 moc n\u00e1m darovala v\u0161etko, \u010do treba pre \u017eivot, a n\u00e1bo\u017enos\u0165 poznan\u00edm toho, ktor\u00fd n\u00e1s povolal vlastnou sl\u00e1vou a mocou.",
        "4": "T\u00fdm n\u00e1m daroval vz\u00e1cne a ve\u013emi ve\u013ek\u00e9 pris\u013e\u00fabenia, aby ste sa skrze ne stali \u00fa\u010dastn\u00fdmi na bo\u017eskej prirodzenosti a unikli poru\u0161eniu, ktor\u00e9 je vo svete pre \u017eiadostivos\u0165.",
        "5": "A pr\u00e1ve preto vynalo\u017ete v\u0161etko \u00fasilie na to, aby ste k svojej viere pripojili \u010dnos\u0165, k \u010dnosti poznanie,",
        "6": "k poznaniu zdr\u017eanlivos\u0165, k zdr\u017eanlivosti trpezlivos\u0165, k trpezlivosti n\u00e1bo\u017enos\u0165,",
        "7": "k n\u00e1bo\u017enosti bratsk\u00fa n\u00e1klonnos\u0165 a k bratskej n\u00e1klonnosti l\u00e1sku.",
        "8": "Ak toto v\u0161etko m\u00e1te a ak sa to rozhoj\u0148uje, nebudete ne\u010dinn\u00fdmi a neplodn\u00fdmi v pozn\u00e1van\u00ed n\u00e1\u0161ho P\u00e1na Je\u017ei\u0161a Krista.",
        "9": "Kto v\u0161ak toto nem\u00e1, je slep\u00fd, kr\u00e1tkozrak\u00fd: zabudol, \u017ee bol o\u010disten\u00fd od svojich star\u00fdch hriechov.",
        "10": "Preto sa, bratia, t\u00fdm viac usilujte upev\u0148ova\u0165 svoje povolanie a vyvolenie. Ve\u010f ak budete to robi\u0165, nikdy nepadnete.",
        "11": "Tak sa v\u00e1m na\u0161iroko otvor\u00ed vstup do ve\u010dn\u00e9ho kr\u00e1\u013eovstva n\u00e1\u0161ho P\u00e1na a Spasite\u013ea Je\u017ei\u0161a Krista.",
        "12": "Preto v\u00e1m to budem st\u00e1le pripom\u00edna\u0165, hoci to viete a ste utvrden\u00ed v pravde, ktor\u00fa teraz m\u00e1te.",
        "13": "Ale pova\u017eujem za spr\u00e1vne preb\u00fadza\u0165 v\u00e1s napom\u00ednan\u00edm, k\u00fdm som v tomto st\u00e1nku.",
        "14": "Viem, \u017ee \u010doskoro zlo\u017e\u00edm svoj st\u00e1nok, ako mi to aj zjavil n\u00e1\u0161 P\u00e1n Je\u017ei\u0161 Kristus.",
        "15": "No postar\u00e1m sa, aby ste si aj po mojom odchode \u010dasto pripom\u00ednali tieto veci.",
        "16": "Ve\u010f sme nesledovali vymyslen\u00e9 b\u00e1jky, ke\u010f sme v\u00e1s obozn\u00e1mili s mocou a pr\u00edchodom n\u00e1\u0161ho P\u00e1na Je\u017ei\u0161a Krista, ale sami sme boli o\u010dit\u00fdmi svedkami jeho veleby.",
        "17": "On dostal od Boha Otca \u010des\u0165 a sl\u00e1vu, ke\u010f mu z velebnej sl\u00e1vy zaznel hlas: \"Toto je m\u00f4j Syn, m\u00f4j milovan\u00fd, v ktorom m\u00e1m za\u013e\u00fabenie.\"",
        "18": "A tento hlas sme my po\u010duli; zaznel z neba, ke\u010f sme boli s n\u00edm na sv\u00e4tom vrchu.",
        "19": "T\u00fdm je aj prorock\u00e9 slovo pre n\u00e1s pevnej\u0161ie. A vy dobre rob\u00edte, \u017ee h\u013ead\u00edte na\u0148 ako na lampu, ktor\u00e1 svieti v temnom mieste, k\u00fdm nesvitne de\u0148 a nevz\u00edde vo va\u0161ich srdciach zornica.",
        "20": "Predov\u0161etk\u00fdm v\u0161ak vedzte, \u017ee nijak\u00e9 proroctvo v P\u00edsme neprip\u00fa\u0161\u0165a s\u00fakromn\u00fd v\u00fdklad.",
        "21": "Lebo proroctvo nikdy nevzi\u0161lo z \u013eudskej v\u00f4le; ale pod veden\u00edm Ducha Sv\u00e4t\u00e9ho prehovorili \u013eudia poslan\u00ed od Boha."
    },
    "2": {
        "1": "V \u013eude v\u0161ak boli aj falo\u0161n\u00ed proroci; tak bud\u00fa medzi vami falo\u0161n\u00ed u\u010ditelia, ktor\u00ed bud\u00fa vn\u00e1\u0161a\u0165 zhubn\u00e9 rozkoly; bud\u00fa zapiera\u0165 P\u00e1na, ktor\u00fd ich vyk\u00fapil, a t\u00fdm prived\u00fa na seba n\u00e1hlu z\u00e1hubu.",
        "2": "Mnoh\u00ed bud\u00fa nasledova\u0165 ich v\u00fdstrednosti a pre nich bud\u00fa potupova\u0165 cestu pravdy.",
        "3": "Vo svojom lakomstve bud\u00fa v\u00e1s vykoris\u0165ova\u0165 falo\u0161n\u00fdmi re\u010dami. Ich ods\u00fadenie sa pripravuje u\u017e odd\u00e1vna a ich z\u00e1huba nedrieme.",
        "4": "Ve\u010f Boh neu\u0161etril ani anjelov, ke\u010f zhre\u0161ili, ale zvrhol ich do tmav\u00fdch priepast\u00ed podsvetia a dal ich str\u00e1\u017ei\u0165 a\u017e do s\u00fadu.",
        "5": "Ani star\u00fd svet neu\u0161etril, ale zachr\u00e1nil Noema, hl\u00e1sate\u013ea spravodlivosti, ako \u00f4smeho, ke\u010f priviedol potopu na svet bezbo\u017en\u00fdch.",
        "6": "Aj mest\u00e1 Sodomu a Gomoru ods\u00fadil na z\u00e1nik a obr\u00e1til ich na popol, a tak dal pr\u00edklad, \u010do \u010dak\u00e1 bezbo\u017en\u00fdch.",
        "7": "Vyslobodil v\u0161ak spravodliv\u00e9ho Lota, ktor\u00e9ho tr\u00e1pil v\u00fdstredn\u00fd \u017eivot nemravn\u00edkov.",
        "8": "K\u00fdm tento spravodliv\u00fd b\u00fdval medzi nimi, tr\u00e1pilo jeho spravodliv\u00fa du\u0161u, \u017ee musel de\u0148 \u010do de\u0148 po\u010du\u0165 a vidie\u0165 ich nemravn\u00e9 skutky.",
        "9": "P\u00e1n v\u0161ak vie vytrhn\u00fa\u0165 n\u00e1bo\u017en\u00fdch zo sk\u00fa\u0161ky a nespravodliv\u00fdch ponecha\u0165 na de\u0148 s\u00fadu na potrestanie;",
        "10": "a to predov\u0161etk\u00fdm t\u00fdch, ktor\u00ed sa \u017een\u00fa za ne\u010dist\u00fdmi \u017eiados\u0165ami tela a poh\u0155daj\u00fa P\u00e1nom. Bezo\u010div\u00ed opov\u00e1\u017elivci, neboja sa r\u00faha\u0165 duchovn\u00fdm bytostiam,",
        "11": "k\u00fdm ani anjeli, hoci s\u00fa v\u00e4\u010d\u0161\u00ed \u010do do sily a moci, nevyn\u00e1\u0161aj\u00fa proti nim r\u00fahav\u00fd v\u00fdrok pred P\u00e1nom.",
        "12": "T\u00edto v\u0161ak ako nerozumn\u00e9 zvierat\u00e1, od pr\u00edrody ur\u010den\u00e9 na to, aby ich lovili a ni\u010dili, r\u00fahaj\u00fa sa tomu, \u010do nepoznaj\u00fa. Zahyn\u00fa vo svojej skazenosti",
        "13": "a proti svojej v\u00f4li dostan\u00fa odplatu za svoju nepr\u00e1vos\u0165 t\u00ed, \u010do za rozko\u0161 pokladaj\u00fa denn\u00e9 h\u00fdrenie; s\u00fa sam\u00e1 \u0161pina a \u0161kvrna a h\u00fdria roztopa\u0161ne, ke\u010f v rozko\u0161iach s vami hoduj\u00fa.",
        "14": "O\u010di maj\u00fa pln\u00e9 cudzolo\u017estva a s\u00fa nen\u00e1sytn\u00ed po hriechu; zv\u00e1dzaj\u00fa nepevn\u00e9 du\u0161e a srdce maj\u00fa vycvi\u010den\u00e9 v lakomstve; s\u00fa to synovia kliatby.",
        "15": "Opustili priamu cestu a zabl\u00fadili, nasledovali cestu Balaama z Bosoru, ktor\u00fd si ob\u013e\u00fabil odplatu za nepr\u00e1vos\u0165.",
        "16": "Bol v\u0161ak pokarhan\u00fd za svoj priestupok. Nem\u00e9 \u0165a\u017en\u00e9 zviera sa ozvalo \u013eudsk\u00fdm hlasom a zabr\u00e1nilo prorokovmu \u0161ialenstvu.",
        "17": "T\u00ed \u013eudia s\u00fa pramene bez vody a mra\u010dn\u00e1 hnan\u00e9 v\u00edchricou; je im pripraven\u00e1 po\u0161m\u00farna temnota.",
        "18": "Lebo re\u010di maj\u00fa py\u0161n\u00e9 a pr\u00e1zdne a zv\u00e1dzaj\u00fa \u017eiados\u0165ami tela a v\u00fdstrednos\u0165ami t\u00fdch, \u010do sotva unikli t\u00fdm, \u010do \u017eij\u00fa v blude.",
        "19": "S\u013eubuj\u00fa im slobodu, ale sami s\u00fa otrokmi skazy; ve\u010f ka\u017ed\u00fd je otrokom toho, kto sa ho zmocnil.",
        "20": "Ak sa teda t\u00ed, \u010do poznan\u00edm n\u00e1\u0161ho P\u00e1na a Spasite\u013ea Je\u017ei\u0161a Krista unikli po\u0161kvrn\u00e1m sveta, znova do nich zaplet\u00fa a daj\u00fa sa prem\u00f4c\u0165, ich koniec je hor\u0161\u00ed, ako bol za\u010diatok.",
        "21": "Bolo by pre nich lep\u0161ie, keby neboli v\u00f4bec poznali cestu spravodlivosti, ako ju pozna\u0165 a odvr\u00e1ti\u0165 sa od sv\u00e4t\u00e9ho prik\u00e1zania, ktor\u00e9 sa im zverilo.",
        "22": "Prihodilo sa im to, \u010do hovor\u00ed pravdiv\u00e9 pr\u00edslovie: \"Pes sa k tomu vr\u00e1til, \u010do vyvr\u00e1til a umyt\u00e9 prasa v\u00e1\u013ea sa v blate zasa.\""
    },
    "3": {
        "1": "Milovan\u00ed, toto je u\u017e druh\u00fd list, ktor\u00fd v\u00e1m p\u00ed\u0161em, a v obidvoch v\u00e1s napom\u00ednam, lebo chcem prebudi\u0165 va\u0161u \u010dist\u00fa myse\u013e,",
        "2": "aby ste pam\u00e4tali na to, \u010do predpovedali sv\u00e4t\u00ed proroci, i na to, \u010do prik\u00e1zal P\u00e1n a Spasite\u013e a \u010do v\u00e1m odovzdali apo\u0161toli.",
        "3": "Predov\u0161etk\u00fdm vedzte, \u017ee v posledn\u00fdch d\u0148och pr\u00eddu s posmechom posmieva\u010di, \u017eij\u00faci pod\u013ea svojich \u017eiadost\u00ed,",
        "4": "a bud\u00fa hovori\u0165: \"Kde je ten jeho pris\u013e\u00faben\u00fd pr\u00edchod?\" Ve\u010f odvtedy, ako zosnuli otcovia, v\u0161etko ost\u00e1va tak, ako to bolo od po\u010diatku stvorenia.",
        "5": "Skryt\u00e9 je im toti\u017e - a oni to chc\u00fa -, \u017ee nebo je odd\u00e1vna a \u017ee zem povstala Bo\u017e\u00edm slovom z vody a skrze vodu",
        "6": "a \u017ee skrze ne zahynul aj vtedaj\u0161\u00ed svet, zatopen\u00fd vodou.",
        "7": "A to ist\u00e9 slovo udr\u017eiava teraj\u0161ie nebo i zem a zachov\u00e1va pre ohe\u0148, ke\u010f pr\u00edde de\u0148 s\u00fadu a z\u00e1huby bezbo\u017en\u00fdch \u013eud\u00ed.",
        "8": "Toto jedno nech v\u00e1m je, milovan\u00ed, zjavn\u00e9: \u017ee u P\u00e1na je jeden de\u0148 ako tis\u00edc rokov a tis\u00edc rokov ako jeden de\u0148.",
        "9": "P\u00e1n neme\u0161k\u00e1 s pris\u013e\u00faben\u00edm, ako sa niektor\u00ed nazd\u00e1vaj\u00fa, \u017ee me\u0161k\u00e1; on je len trpezliv\u00fd s vami a nechce, aby niekto zahynul, ale aby sa v\u0161etci dali na pok\u00e1nie.",
        "10": "P\u00e1nov de\u0148 pr\u00edde ako zlodej. A vtedy sa nebesia s rachotom pomin\u00fa, \u017eivly sa p\u00e1\u013eavou rozplyn\u00fa aj zem i diela, ktor\u00e9 s\u00fa na nej.",
        "11": "A ke\u010f sa toto v\u0161etko m\u00e1 tak rozplyn\u00fa\u0165, ako sv\u00e4to a n\u00e1bo\u017ene mus\u00edte \u017ei\u0165 vy,",
        "12": "\u010do o\u010dak\u00e1vate t\u00fa\u017eobne pr\u00edchod Bo\u017eieho d\u0148a, pre ktor\u00fd sa nebesia p\u00e1\u013eavou rozplyn\u00fa a \u017eivly sa v ohni roztopia!",
        "13": "Pod\u013ea jeho pr\u00eds\u013eubu o\u010dak\u00e1vame nov\u00e9 nebo a nov\u00fa zem, na ktor\u00fdch preb\u00fdva spravodlivos\u0165.",
        "14": "Preto, milovan\u00ed, ke\u010f toto o\u010dak\u00e1vate, usilujte sa, aby v\u00e1s na\u0161iel nepo\u0161kvrnen\u00fdch a bez \u00fahony, v pokoji.",
        "15": "A zhovievavos\u0165 n\u00e1\u0161ho P\u00e1na pokladajte za sp\u00e1su, ako v\u00e1m nap\u00edsal aj n\u00e1\u0161 milovan\u00fd brat Pavol pod\u013ea m\u00fadrosti, ktor\u00e1 mu bola dan\u00e1,",
        "16": "tak ako vo v\u0161etk\u00fdch listoch, ke\u010f v nich o tomto hovor\u00ed. Niektor\u00e9 miesta v nich s\u00fa \u0165a\u017eko zrozumite\u013en\u00e9 a neu\u010den\u00ed a neutvrden\u00ed \u013eudia ich prekr\u00facaj\u00fa, ako aj ostatn\u00e9 P\u00edsma, na svoju vlastn\u00fa z\u00e1hubu.",
        "17": "Ale vy, milovan\u00ed bratia, ktor\u00ed to u\u017e viete, chr\u00e1\u0148te sa, aby ste sa nedali zvies\u0165 bludom ni\u010domn\u00edkov a aby ste neodpadli od svojho pevn\u00e9ho z\u00e1kladu.",
        "18": "Vzrastajte v milosti a poznan\u00ed n\u00e1\u0161ho P\u00e1na a Spasite\u013ea Je\u017ei\u0161a Krista. Jemu sl\u00e1va i teraz a a\u017e do d\u0148a ve\u010dnosti. Amen."
    }
}