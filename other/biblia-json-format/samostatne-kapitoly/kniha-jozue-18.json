{
    "1": "Potom sa cel\u00e1 izraelsk\u00e1 pospolitos\u0165 zhroma\u017edila v \u0160\u00edle. Tam postavili st\u00e1nok zjavenia. Krajina im bola toti\u017e poddan\u00e1.",
    "2": "Ale z Izraelov\u00fdch synov zost\u00e1valo e\u0161te sedem kme\u0148ov, ktor\u00fdm nebol pridelen\u00fd vlastn\u00fd dedi\u010dn\u00fd podiel.",
    "3": "Preto Jozue vravel Izraelov\u00fdm synom: \"Dokia\u013e sa budete ok\u00fa\u0148a\u0165 vyjs\u0165 a zauja\u0165 krajinu, ktor\u00fa v\u00e1m dal P\u00e1n, Boh va\u0161ich otcov?",
    "4": "Pripravte si z ka\u017ed\u00e9ho kme\u0148a troch mu\u017eov! Chcem ich vysla\u0165, aby sa u\u017e vybrali a rozi\u0161li sa po krajine, pop\u00edsali ju vzh\u013eadom na svoj dedi\u010dn\u00fd podiel a potom aby sa vr\u00e1tili ku mne.",
    "5": "Rozde\u013ete si ju na sedem dielov! J\u00fada zostane vo svojom podiele na juhu a Jozefov dom zostane na svojom \u00fazem\u00ed na severe.",
    "6": "Rozp\u00ed\u0161te krajinu na sedem dielov a prineste mi to sem! Tu pred P\u00e1nom, na\u0161\u00edm Bohom, v\u00e1m hod\u00edm l\u00f3s.",
    "7": "Leviti preto nemaj\u00fa podiel medzi vami, lebo P\u00e1novo k\u0148azstvo je ich dedi\u010dn\u00fdm podielom. Gad, Ruben a polovica Manassesovho kme\u0148a u\u017e dostali svoj podiel na druhej strane Jord\u00e1nu, na v\u00fdchode; dal im ho P\u00e1nov slu\u017eobn\u00edk Moj\u017ei\u0161.\"",
    "8": "Ke\u010f sa mu\u017eovia vyberali na cestu, aby sp\u00edsali krajinu, Jozue im nariadil: \"Cho\u010fte, pocho\u010fte krajinu a sp\u00ed\u0161te ju! Potom sa vr\u00e1\u0165te ku mne! Tu v \u0160\u00edle v\u00e1m hod\u00edm l\u00f3s pred P\u00e1nom.\"",
    "9": "Nato mu\u017eovia odi\u0161li. Pochodili krajinu a pop\u00edsali ju do zvitku - mesto za mestom - v siedmich dieloch a vr\u00e1tili sa k Jozuemu do t\u00e1bora v \u0160\u00edle.",
    "10": "Jozue im hodil l\u00f3s v \u0160\u00edle pred P\u00e1nom. Tam Jozue rozdelil Izraelov\u00fdm synom krajinu pod\u013ea ich oddielov. -",
    "11": "A l\u00f3s padol na kme\u0148 Benjam\u00ednov\u00fdch synov pod\u013ea ich rodov. \u00dazemie, ktor\u00e9 im l\u00f3som pripadlo, je medzi J\u00fadovcami a Jozefovcami.",
    "12": "Ich severn\u00e1 hranica sa za\u010d\u00edna na Jord\u00e1ne. Odtia\u013e hranica vystupuje na \u00fabo\u010die severne od Jericha, st\u00fapa \u010falej na z\u00e1pad na vrchovinu a kon\u010d\u00ed sa v p\u00fa\u0161ti Bet-Aven.",
    "13": "Odtia\u013e hranica prech\u00e1dza k Luze, na svah ju\u017ene od Luzy, to je Betel. Nato hranica zostupuje do Atarot-Adara na vyv\u00fd\u0161eninu, ktor\u00e1 je ju\u017ene od Doln\u00e9ho Bethorona.",
    "14": "Tu sa hranica oh\u00fdba a obracia sa na juh po z\u00e1padnej strane vyv\u00fd\u0161eniny, ktor\u00e1 je ju\u017ene od Doln\u00e9ho Bet-horona, a kon\u010d\u00ed sa pri Karjat-B\u00e1le, to je Karjatiarim, mesto J\u00fadovcov. To bola z\u00e1padn\u00e1 strana.",
    "15": "Ju\u017en\u00e1 strana sa za\u010d\u00edna pri okraji Karjatiarima. Potom hranica tiahne \u010falej na z\u00e1pad a\u017e k prame\u0148u Studienky Neftoachovej.",
    "16": "Potom hranica postupuje na \u00fap\u00e4tie vrchu, ktor\u00fd je oproti \u00fadoliu Ben-Enom, severne od Refaimskej roviny, skl\u00e1\u0148a sa do \u00fadolia Enom, na ju\u017en\u00fa stranu Jebuzejcov, a\u017e zost\u00fapi k prame\u0148u Rogel.",
    "17": "Potom sa obracia na sever, ide k Slne\u010dn\u00e9mu prame\u0148u,",
    "18": "\u010falej smeruje ku Ku\u017ee\u013eovit\u00fdm kopcom, ktor\u00e9 \u010dnej\u00fa oproti vyso\u010dine Adomim, a zostupuje ku Skale Rubenovho syna Boena. \u010ealej ide na sever ku svahom oproti Arabe a zostupuje do Araby.",
    "19": "Nato hranica prech\u00e1dza na severn\u00fd svah Bet-Hagly. Hranica sa kon\u010d\u00ed pri severnom v\u00fdbe\u017eku So\u013en\u00e9ho mora, na ju\u017enom konci Jord\u00e1nu. To bola ju\u017en\u00e1 hranica.",
    "20": "Na v\u00fdchodnej strane bude hranicou Jord\u00e1n. To je dedi\u010dn\u00fd podiel Benjam\u00ednov\u00fdch synov pod\u013ea ich hran\u00edc dookola a pod\u013ea ich rodov.",
    "21": "Mest\u00e1 kme\u0148a Benjam\u00ednov\u00fdch synov pod\u013ea ich rodov s\u00fa: Jericho, Bet-Hagla, Emek-Kasis,",
    "22": "Bet-Araba, Samaraim, Betel,",
    "23": "Avim, Afara, Ofera,",
    "24": "Dedina Emona, Ofni a Gabaa: dvan\u00e1s\u0165 miest s ich dedinami.",
    "25": "Gabaon, Rama, Berot,",
    "26": "Mesfe, Kafara, Amosa,",
    "27": "Rekem, Jarefel, Tarela,",
    "28": "Sela, Elef, Jebus - to je Jeruzalem -, Gaba\u00e1t a Karjat: \u0161trn\u00e1s\u0165 miest s ich dedinami. To je dedi\u010dn\u00fd podiel Benjam\u00ednov\u00fdch synov pod\u013ea ich rodov. Joz"
}