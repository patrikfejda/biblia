{
    "1": "Synovia Izraela pod\u013ea ich po\u010dtu, pohlav\u00e1ri rod\u00edn, velitelia tis\u00edcok a stot\u00edn a ich pis\u00e1ri, ktor\u00ed boli k slu\u017eb\u00e1m kr\u00e1\u013eovi pod\u013ea jednotliv\u00fdch oddielov, ktor\u00e9 v ka\u017edom mesiaci roka, mesiac za mesiacom prich\u00e1dzali a odch\u00e1dzali - jeden oddiel bol dvadsa\u0165\u0161tyritis\u00edc.",
    "2": "Nad prv\u00fdm oddielom v prvom mesiaci bol Zabdielov syn Jesboam. V jeho oddiele bolo dvadsa\u0165\u0161tyritis\u00edc.",
    "3": "Bol z F\u00e1resov\u00fdch synov, pohlav\u00e1rom v\u0161etk\u00fdch knie\u017eat vojska v prvom mesiaci.",
    "4": "Nad oddielom druh\u00e9ho mesiaca bol Ahohovec Dodai, (jeho oddiel a Makelot) knie\u017ea. V jeho oddiele bolo dvadsa\u0165\u0161tyritis\u00edc.",
    "5": "Velite\u013eom tretieho vojska v tre\u0165om mesiaci bol Banai\u00e1\u0161, syn k\u0148aza Jojadu, pohlav\u00e1r. V jeho oddiele bolo dvadsa\u0165\u0161tyritis\u00edc.",
    "6": "Tento Banai\u00e1\u0161 bol hrdinom tridsiatich a nad tridsiatimi. Nad jeho oddielom bol jeho syn Amizabad.",
    "7": "\u0160tvrt\u00fd vo \u0161tvrtom mesiaci bol Joabov brat Asael a po \u0148om jeho syn Zabadi\u00e1\u0161. V jeho oddiele bolo dvadsa\u0165\u0161tyritis\u00edc.",
    "8": "Piaty v piatom mesiaci bol Jezrahita, knie\u017ea Samaot. V jeho oddiele bolo dvadsa\u0165\u0161tyritis\u00edc.",
    "9": "\u0160iesty v \u0161iestom mesiaci bol Hira, syn Tekuana Akesa. V jeho oddiele bolo dvadsa\u0165\u0161tyritis\u00edc.",
    "10": "Siedmy v siedmom mesiaci bol Heles, Falo\u0148an zo synov Efraima. V jeho oddiele bolo dvadsa\u0165\u0161tyritis\u00edc.",
    "11": "\u00d4smy v \u00f4smom mesiaci bol Chusi\u0165an Sobochai zo Zarahovcov. V jeho oddiele bolo dvadsa\u0165\u0161tyritis\u00edc.",
    "12": "Deviaty v deviatom mesiaci bol Anato\u0165an Abiezer z Benjam\u00ednovcov. V jeho oddiele bolo dvadsa\u0165\u0161tyritis\u00edc.",
    "13": "Desiaty v desiatom mesiaci bol Netofa\u0165an Marai zo Zarahovcov. V jeho oddiele bolo dvadsa\u0165\u0161tyritis\u00edc.",
    "14": "Jeden\u00e1sty v jeden\u00e1stom mesiaci bol Farato\u0148an Banai\u00e1\u0161 zo synov Efraima. V jeho oddiele bolo dvadsa\u0165\u0161tyritis\u00edc.",
    "15": "Dvan\u00e1sty v dvan\u00e1stom mesiaci bol Netofa\u0165an Holdai, Otnielovec. V jeho oddiele bolo dvadsa\u0165\u0161tyritis\u00edc.",
    "16": "Nad kme\u0148mi Izraela boli: Nad Rubenovcami Zechriho syn, knie\u017ea Eliezer. Nad Simeonovcami Ma\u00e1chov syn Safati\u00e1\u0161.",
    "17": "Nad Levitmi Kamuelov syn Hasabi\u00e1\u0161, nad \u00c1ronovcami Sadok.",
    "18": "Nad J\u00fadovcami Eliu z D\u00e1vidov\u00fdch bratov. Nad Isacharovcami Michaelov syn Amri.",
    "19": "Nad Zabulonovcami Abdi\u00e1\u0161ov syn Jesmai\u00e1\u0161. Nad Neftalimovcami Ozrielov syn Jerimot.",
    "20": "Nad Efraimovcami Ozazi\u00e1\u0161ov syn Oze\u00e1\u0161. Nad polovicou Manassesovho kme\u0148a Fadai\u00e1\u0161ov syn Joel.",
    "21": "Nad polovicou Manassesovho kme\u0148a v Gala\u00e1de Zachari\u00e1\u0161ov syn Jado. Nad Benjam\u00edncami Abnerov syn Jasiel.",
    "22": "Nad Danovcami Jerohamov syn Ezrihel. To s\u00fa knie\u017eat\u00e1 izraelsk\u00fdch kme\u0148ov.",
    "23": "D\u00e1vid nechcel sp\u00edsa\u0165 ich po\u010det od dvadsa\u0165ro\u010dn\u00fdch ni\u017e\u0161ie, lebo P\u00e1n pris\u013e\u00fabil, \u017ee synov Izraela rozmno\u017e\u00ed ako hviezdy na nebi.",
    "24": "Joab, syn Sarvie, za\u010dal s\u010d\u00edtanie, ale nedokon\u010dil ho, lebo preto pri\u0161iel hnev na Izraelitov. Preto sa ten po\u010det ani nedostal medzi \u010d\u00edslice Letopisov kr\u00e1\u013ea D\u00e1vida.",
    "25": "Nad pokladmi kr\u00e1\u013ea bol Adielov syn Azmot, nad pokladmi v\u0161ak, ktor\u00e9 boli na poli, v mest\u00e1ch, dedin\u00e1ch a vo ve\u017eiach, bol Ozi\u00e1\u0161ov syn Jonat\u00e1n.",
    "26": "Nad robotn\u00edkmi na poli, ktor\u00ed obr\u00e1bali p\u00f4du, bol Chelubov syn Ezri.",
    "27": "Nad vinohradmi Semei\u00e1\u0161 z R\u00e1my, nad z\u00e1sobami v\u00edna, ktor\u00e9 boli vo vinohradoch, bol Zabdi\u00e1\u0161 zo Sefami.",
    "28": "Nad olivami a sykomorami, ktor\u00e9 boli na N\u00ed\u017eine, bol B\u00e1lchanan z Gaderu, nad z\u00e1sobami oleja Joas.",
    "29": "Nad dobytkom, ktor\u00fd bol na pa\u0161i v S\u00e1rone, bol Setrai zo S\u00e1ronu a nad dobytkom, ktor\u00fd bol v dolin\u00e1ch, bol Adliho syn Safat.",
    "30": "Nad \u0165avami bol Izmaelita Ubil, nad oslami Jadi\u00e1\u0161 z Meronotu",
    "31": "a nad ovcami Agarejec Jaziz. T\u00edto v\u0161etci boli spr\u00e1vcami majetku, ktor\u00fd mal kr\u00e1\u013e D\u00e1vid.",
    "32": "D\u00e1vidov str\u00fdc Jonat\u00e1n, radca, m\u00fadry mu\u017e a pis\u00e1r, s Hachomonov\u00fdm synom Jahielom boli pri kr\u00e1\u013eov\u00fdch synoch.",
    "33": "Achitofel bol kr\u00e1\u013eov\u00fdm poradcom a Arachita Chusai bol kr\u00e1\u013eov\u00fdm priate\u013eom.",
    "34": "Achitofelov\u00fdm n\u00e1stupcom bol Banai\u00e1\u0161ov syn Jojada a Abiatar. Kr\u00e1\u013eov\u00fdm vojvodcom bol Joab."
}