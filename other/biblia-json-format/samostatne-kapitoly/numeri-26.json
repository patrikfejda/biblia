{
    "1": "Po n\u00e1kaze hovoril P\u00e1n Moj\u017ei\u0161ovi a \u00c1ronovmu synovi Eleazarovi:",
    "2": "Urobte s\u00fapis celej izraelskej pospolitosti, od dvadsiatich rokov nahor pod\u013ea ich rod\u00edn v\u0161etk\u00fdch bojaschopn\u00fdch.\"",
    "3": "I spo\u010d\u00edtali ich Moj\u017ei\u0161 a k\u0148az Eleazar na Moabsk\u00fdch stepiach pri Jord\u00e1ne naproti Jerichu,",
    "4": "od dvadsiateho roku nahor, ako Moj\u017ei\u0161ovi prik\u00e1zal P\u00e1n.",
    "5": "Izraeliti, ktor\u00ed vy\u0161li z Egypta, boli t\u00edto: Izraelov prvoroden\u00fd Ruben. Rubenovi synovia boli: Henoch z ktor\u00e9ho poch\u00e1dza \u010de\u013ea\u010f Henochovcov, Falu, z ktor\u00e9ho poch\u00e1dza \u010de\u013ea\u010f Faluovcov",
    "6": "Hesron, z ktor\u00e9ho poch\u00e1dza \u010de\u013ea\u010f Hesronovcov, a Charmi, z ktor\u00e9ho poch\u00e1dza \u010de\u013ea\u010f Charmovcov.",
    "7": "To s\u00fa Rubenove \u010de\u013eade. Prehliadnut\u00fdch ich bolo \u0161tyridsa\u0165tritis\u00edcsedemstotridsa\u0165.",
    "8": "Faluho syn bol Eliab",
    "9": "a Eliabovi synovia boli: Namuel, D\u00e1tan a \u00c1biron. T\u00edto - D\u00e1tan a \u00c1biron - boli medzi t\u00fdmi, ktor\u00fdch povolali na zhroma\u017edenie \u013eudu a ktor\u00ed sa vzb\u00farili so skupinou Koreho proti Moj\u017ei\u0161ovi a \u00c1ronovi, ke\u010f sa postavili proti P\u00e1novi.",
    "10": "Zem v\u0161ak otvorila svoj pa\u017eer\u00e1k a prehltla ich spolu s Korem, k\u00fdm skupina zahynula tak, \u017ee ohe\u0148 str\u00e1vil dvestop\u00e4\u0165desiat mu\u017eov, a tak sa stali v\u00fdstra\u017en\u00fdm znamen\u00edm.",
    "11": "Koreho synovia v\u0161ak nezahynuli.",
    "12": "Simeonovi synovia pod\u013ea svojich \u010de\u013ead\u00ed boli: Namuel, z ktor\u00e9ho poch\u00e1dza \u010de\u013ea\u010f Namuelovcov, z Jamina \u010de\u013ea\u010f Jaminovcov, z Jachina \u010de\u013ea\u010f Jachinovcov,",
    "13": "zo Zareho \u010de\u013ea\u010f Zarovcov a zo \u0160aula \u010de\u013ea\u010f \u0160aulovcov.",
    "14": "To s\u00fa \u010de\u013eade Simeonovcov. Bolo ich dvadsa\u0165dvatis\u00edcdvesto.",
    "15": "Gadovi synovia pod\u013ea svojich \u010de\u013ead\u00ed boli: Sefon, z ktor\u00e9ho poch\u00e1dza \u010de\u013ea\u010f Sefonovcov, z Agiho \u010de\u013ea\u010f Agiovcov, zo Suniho \u010de\u013ea\u010f Suniovcov,",
    "16": "z Ozniho \u010de\u013ea\u010f Ozniovcov, z Heriho \u010de\u013ea\u010f Heriovcov,",
    "17": "z Aroda \u010de\u013ea\u010f Arodovcov a z Ariela \u010de\u013ea\u010f Arielovcov.",
    "18": "To s\u00fa \u010de\u013eade Gadov\u00fdch synov a prehliadnut\u00fdch z nich bolo \u0161tyridsa\u0165tis\u00edcp\u00e4\u0165sto.",
    "19": "J\u00fadovi synovia boli: Her a Onan. No Her a Onan umreli v kana\u00e1nskej krajine.",
    "20": "J\u00fadovi synovia pod\u013ea svojich \u010de\u013ead\u00ed boli: Sela, z ktor\u00e9ho poch\u00e1dza \u010de\u013ea\u010f Selovcov, z F\u00e1resa \u010de\u013ea\u010f F\u00e1resovcov.",
    "21": "F\u00e1resovi synovia boli: z Hesrona poch\u00e1dza \u010de\u013ea\u010f Hesronovcov a z Hamula \u010de\u013ea\u010f Hamulovcov.",
    "22": "Toto s\u00fa J\u00fadove \u010de\u013eade, z ktor\u00fdch v\u0161etk\u00fdch prehliadnut\u00fdch bolo sedemdesiat\u0161es\u0165tis\u00edcp\u00e4\u0165sto.",
    "23": "Isacharovi synovia boli pod\u013ea svojich \u010de\u013ead\u00ed: Tola, z ktor\u00e9ho je \u010de\u013ea\u010f Tolovcov, z Fua \u010de\u013ea\u010f Fuovcov, za",
    "24": "z Jasuba \u010de\u013ea\u010f Jasubovcov a zo Semrana \u010de\u013ea\u010f Semranovcov.",
    "25": "To s\u00fa Isacharove \u010de\u013eade, z ktor\u00fdch v\u0161etk\u00fdch prehliadnut\u00fdch bolo \u0161es\u0165desiat\u0161tyritis\u00edctristo.",
    "26": "Zabulonovi synovia pod\u013ea svojich \u010de\u013ead\u00ed boli: Sared, z ktor\u00e9ho je \u010de\u013ea\u010f Saredovcov, z Elona \u010de\u013ea\u010f Elonovcov, z Jalela \u010de\u013ea\u010f Jalelovcov.",
    "27": "To s\u00fa Zabulonove \u010de\u013eade, z ktor\u00fdch v\u0161etk\u00fdch prehliadnut\u00fdch bolo \u0161es\u0165desiattis\u00edcp\u00e4\u0165sto.",
    "28": "Jozefovi synovia pod\u013ea svojich \u010de\u013ead\u00ed boli Manasses a Efraim.",
    "29": "Manassesovci boli: Machir, z ktor\u00e9ho poch\u00e1dza \u010de\u013ea\u010f Machirovcov. Z Machira poch\u00e1dza Gala\u00e1d a z Gala\u00e1da poch\u00e1dza \u010de\u013ea\u010f Gala\u00e1dovcov.",
    "30": "Gala\u00e1dovi synovia boli: Jezer, z ktor\u00e9ho je \u010de\u013ea\u010f Jezerovcov, z Haleka \u010de\u013ea\u010f Halekovcov,",
    "31": "z Asriela \u010de\u013ea\u010f Asrielovcov, zo Sechema \u010de\u013ea\u010f Sechemovcov, zo Semida \u010de\u013ea\u010f Semidovcov",
    "32": "a z Hefera \u010de\u013ea\u010f Heferovcov.",
    "33": "Heferov syn Salf\u00e1d nemal v\u0161ak synov, iba dc\u00e9ry, a Salf\u00e1dove dc\u00e9ry boli: Ma\u00e1la, Noa, Hegla, Melcha a Tersa:",
    "34": "To s\u00fa \u010de\u013eade Manassesove a z nich bolo prehliadnut\u00fdch p\u00e4\u0165desiatdvatis\u00edcsedemsto.",
    "35": "Synovia Efraimovi pod\u013ea svojich \u010de\u013eadi s\u00fa t\u00edto: zo Sutalu \u010de\u013ea\u010f Sutalovcov, z Bechera \u010de\u013ea\u010f Becherovcov a z Tehena \u010de\u013ea\u010f Tehenovcov.",
    "36": "Sutalov syn bol aj Heran a z neho je \u010de\u013ea\u010f Heranovcov.",
    "37": "Toto s\u00fa \u010de\u013eade synov Efraimov\u00fdch, z ktor\u00fdch v\u0161etk\u00fdch prehliadnut\u00fdch bolo tridsa\u0165dvatis\u00edcp\u00e4\u0165sto. To s\u00fa Jozefovi synovia pod\u013ea svojich \u010de\u013eadi.",
    "38": "Benjam\u00ednovi synovia pod\u013ea svojich \u010de\u013ead\u00ed boli: z Belu poch\u00e1dza \u010de\u013ea\u010f Belovcov, z Asbela \u010de\u013ea\u010f Asbelovcov, z Ahirama \u010de\u013ea\u010f Ahiramovcov,",
    "39": "zo Sufama \u010de\u013ea\u010f Sufamovcov a z Hufama \u010de\u013ea\u010f Hufamovcov.",
    "40": "Belovi synovia boli Hered a Noeman. Z Hereda poch\u00e1dza \u010de\u013ea\u010f Heredovcov a z Noemana \u010de\u013ea\u010f Noemanovcov.",
    "41": "To s\u00fa Benjam\u00ednovi synovia pod\u013ea svojich \u010de\u013ead\u00ed a prehliadnut\u00fdch bolo \u0161tyridsa\u0165p\u00e4\u0165tis\u00edc\u0161es\u0165sto.",
    "42": "Danovi synovia pod\u013ea svojich \u010de\u013ead\u00ed boli: zo Suhama poch\u00e1dza \u010de\u013ea\u010f Suhamovcov. To s\u00fa Suhamove rody pod\u013ea svojich \u010de\u013ead\u00ed.",
    "43": "V\u0161etk\u00fdch z \u010de\u013eade Suhamovcov, \u010do boli prehliadnut\u00ed, bolo \u0161es\u0165desiat\u0161tyritis\u00edc\u0161tyristo.",
    "44": "Aserovi synovia pod\u013ea svojich \u010de\u013ead\u00ed boli: z Jemnu poch\u00e1dza \u010de\u013ea\u010f Jemnovcov, z Jesuiho \u010de\u013ea\u010f Jesuiovcov a z Brieho \u010de\u013ea\u010f Briovcov.",
    "45": "Z Brieho synov, z Hebera poch\u00e1dza \u010de\u013ea\u010f Heberovcov a z Melchiela \u010de\u013ea\u010f Melchielovcov.",
    "46": "Meno Aserovej dc\u00e9ry bolo S\u00e1ra.",
    "47": "To s\u00fa \u010de\u013eade Aserov\u00fdch synov, z ktor\u00fdch bolo prehliadnut\u00fdch p\u00e4\u0165desiattritis\u00edc\u0161tyristo.",
    "48": "Neftaliho synovia pod\u013ea svojich \u010de\u013ead\u00ed boli: z Jesiela \u010de\u013ea\u010f Jesielovcov, z Guniho \u010de\u013ea\u010f Guniovcov,",
    "49": "z Jesera \u010de\u013ea\u010f Jeserovcov a zo Selema \u010de\u013ea\u010f Selemovcov.",
    "50": "To s\u00fa Neftaliho synovia pod\u013ea svojich \u010de\u013ead\u00ed a prehliadnut\u00fdch z nich bolo \u0161tyridsa\u0165p\u00e4\u0165tis\u00edc\u0161tyristo.",
    "51": "Prehliadnut\u00fdch Izraelitov bolo teda \u0161es\u0165stojedentis\u00edcsedemstotridsa\u0165.",
    "52": "P\u00e1n hovoril Moj\u017ei\u0161ovi:",
    "53": "\"T\u00fdmto nech sa rozdel\u00ed krajina za dedi\u010dn\u00fd majetok pod\u013ea po\u010dtu ich mien.",
    "54": "Po\u010detnej\u0161iemu kme\u0148u d\u00e1\u0161 v\u00e4\u010d\u0161\u00ed dedi\u010dn\u00fd majetok a tomu, \u010do je po\u010dtom men\u0161\u00ed, d\u00e1\u0161 men\u0161\u00ed dedi\u010dn\u00fd majetok. Ka\u017ed\u00e9mu d\u00e1\u0161 dedi\u010dn\u00fd majetok pod\u013ea po\u010dtu jeho prehliadnut\u00fdch.",
    "55": "Krajina sa v\u0161ak rozdel\u00ed \u017erebom. A dostan\u00fa ju do vlastn\u00edctva pod\u013ea mien ich otcovsk\u00fdch kme\u0148ov.",
    "56": "Teda \u017erebom bude rozdelen\u00e1 krajina medzi po\u010detnej\u0161\u00edch a medzi po\u010dtom men\u0161\u00edch.\" -",
    "57": "A toto s\u00fa prehliadnut\u00ed leviti pod\u013ea svojich \u010de\u013ead\u00ed: z Gersona poch\u00e1dza \u010de\u013ea\u010f Gersonovcov, z Ka\u00e1ta \u010de\u013ea\u010f Ka\u00e1tovcov a z Merariho \u010de\u013ea\u010f Merariovcov.",
    "58": "\u010ce\u013eade levitov s\u00fa tieto: \u010de\u013ea\u010f Lobniho, \u010de\u013ea\u010f Hebronova, \u010de\u013ea\u010f Musiho a \u010de\u013ea\u010f Koreho. Ka\u00e1tovi sa narodil Amram,",
    "59": "ktor\u00fd mal za man\u017eelku Jochabed, dc\u00e9ru L\u00e9viho, ktor\u00e1 sa mu narodila v Egypte. Ona porodila svojmu mu\u017eovi Amramovi synov \u00c1rona a Moj\u017ei\u0161a a ich sestru M\u00e1riu.",
    "60": "\u00c1ronovi sa narodil Nadab, Abiu, Eleazar a Itamar.",
    "61": "Nadab a Abiu zomreli, ke\u010f obetovali in\u00fd ohe\u0148 pred P\u00e1nom.",
    "62": "V\u0161etk\u00fdch, \u010do boli z nich prehliadnut\u00ed, bolo dvadsa\u0165tritis\u00edc, v\u0161etko mu\u017ei od jedn\u00e9ho mesiaca nahor. Oni neboli prehliadnut\u00ed s ostatn\u00fdmi Izraelitmi, lebo im nebol ur\u010den\u00fd dedi\u010dn\u00fd majetok medzi Izraelitmi.",
    "63": "Toto s\u00fa prehliadnut\u00ed Moj\u017ei\u0161om a k\u0148azom Eleazarom, ktor\u00ed prehliadali Izraelitov na Moabsk\u00fdch stepiach Pri Jord\u00e1ne naproti Jerichu.",
    "64": "Medzi nimi nebol ani jeden z t\u00fdch, ktor\u00fdch prehliadali Moj\u017ei\u0161 a \u00c1ron na Sinajskej p\u00fa\u0161ti. P\u00e1n im ozn\u00e1mil, \u017ee zomr\u00fa na p\u00fa\u0161ti, a neostal z nich nik okrem Jefonovho syna Kaleba a Nunovho syna Jozueho."
}