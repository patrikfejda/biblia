{
    "1": "Po roku, v tom \u010dase, ke\u010f kr\u00e1li vych\u00e1dzaj\u00fa do boja, vyviedol Joab vojensk\u00fa moc a spusto\u0161il krajinu Amon\u010danov. Potom pri\u0161iel k R\u00e1be a obliehal ju. D\u00e1vid v\u0161ak ostal v Jeruzaleme. Joab porazil a zboril R\u00e1bu.",
    "2": "D\u00e1vid vzal korunu ich kr\u00e1\u013ea z jeho hlavy a zistil, \u017ee v\u00e1\u017ei hrivnu zlata. Bol na nej drahokam, ktor\u00fd sa dostal na D\u00e1vidovu hlavu. Z mesta odniesli mno\u017estvo koristi.",
    "3": "A \u013eud, ktor\u00fd v \u0148om bol, vyviedol a roztrhal p\u00edlami a \u017eelezn\u00fdmi sekerami. Podobne nalo\u017eil D\u00e1vid so v\u0161etk\u00fdmi mestami Amon\u010danov. Potom sa D\u00e1vid a cel\u00e9 vojsko vr\u00e1tilo do Jeruzalema.",
    "4": "Po tomto sa strhla zase vojna s Fili\u0161t\u00edncami pri Gazeri. Tam porazil Chusa\u0165an Sobochai Safaiho z Rafovho rodu a pokoril ho.",
    "5": "Op\u00e4\u0165 vypukla vojna s Fili\u0161t\u00edncami. Vtedy J\u00e1riho syn Elchanan zabil brata G\u00e9\u0165ana Goli\u00e1\u0161a Lachmiho; drevo na jeho kopiji bolo ako n\u00e1voj.",
    "6": "A zasa do\u0161lo k vojne v G\u00e9te. Tam bol ohromn\u00fd mu\u017e, ktor\u00fd mal po \u0161es\u0165, spolu dvadsa\u0165\u0161tyri prstov; aj on bol z Rafovho potomstva.",
    "7": "Ke\u010f sa r\u00fahal Izraelitom, zabil ho Jonat\u00e1n, syn D\u00e1vidovho brata Samau.",
    "8": "T\u00edto boli z potomstva Rafu v G\u00e9te. Padli rukou D\u00e1vida a rukou jeho sluhov."
}