{
    "1": "Toto je Ezauovo, \u010di\u017ee Edomovo potomstvo:",
    "2": "Ezau si vzal \u017eeny z kana\u00e1nskych dc\u00e9r Adu, dc\u00e9ru Hetejca Elona, Anovu dc\u00e9ru \u00d3libamu, vnu\u010dku Hevejca Sebeona,",
    "3": "a Izmaelovu dc\u00e9ru Ba\u0161emat, Nabajotovu sestru.",
    "4": "Ada porodila Elifaza, Ba\u0161emat porodila Rahuela",
    "5": "a \u00d3libama porodila Jehusa, Ihelona a Koreho. To s\u00fa Ezauovi synovia, ktor\u00ed sa mu narodili v krajine Kana\u00e1n.",
    "6": "Potom Ezau zobral svoje \u017eeny, svojich synov a dc\u00e9ry i v\u0161etk\u00fdch otrokov, ktor\u00ed patrili k jeho domu, aj svoje \u010driedy a v\u0161etok svoj dobytok i cel\u00fd majetok, \u010do si nadobudol v krajine Kana\u00e1n, a odi\u0161iel od svojho brata Jakuba do (inej) krajiny.",
    "7": "Ve\u010f ich majetok bol prive\u013ek\u00fd, aby mohli b\u00fdva\u0165 spolu, a krajina, v ktorej sa zdr\u017eovali, nesta\u010dila im na b\u00fdvanie pre ich st\u00e1da.",
    "8": "A tak sa Ezau osadil na pohor\u00ed Seir. Ezau je (to ist\u00e9 ako) Edom.",
    "9": "Toto s\u00fa potomci Ezaua, praotca Edom\u010danov, na pohor\u00ed Seir:",
    "10": "Toto s\u00fa men\u00e1 Ezauov\u00fdch synov: Elifaz, syn Ezauovej \u017eeny Ady, a Rahuel, syn Ezauovej \u017eeny Ba\u0161emat.",
    "11": "Elifazovi synovia s\u00fa Teman, Omar, Sefo, Gatam a Ken\u00e9z.",
    "12": "Tamna, ved\u013eaj\u0161ia \u017eena Ezauovho syna Elifaza, porodila Elifazovi Amaleka. To s\u00fa potomci Ezauovej \u017eeny Ady.",
    "13": "A Rahuelovi synovia s\u00fa t\u00edto: Nahat, Zara, Sama a Meza. To s\u00fa potomci Ezauovej \u017eeny Ba\u0161emat.",
    "14": "Synovia Anovej dc\u00e9ry, Sebeonovej vnu\u010dky, Ezauovej \u017eeny \u00d3libamy, ktor\u00fdch porodila Ezauovi: Jehus, Ihelon a Kore.",
    "15": "Toto s\u00fa n\u00e1\u010deln\u00edci Ezauov\u00fdch potomkov: Synovia Elifaza, Ezauovho prvoroden\u00e9ho, s\u00fa n\u00e1\u010deln\u00edk Teman, n\u00e1\u010deln\u00edk Omar, n\u00e1\u010deln\u00edk Sefo, n\u00e1\u010deln\u00edk Ken\u00e9z,",
    "16": "n\u00e1\u010deln\u00edk Kore, n\u00e1\u010deln\u00edk Gatam a n\u00e1\u010deln\u00edk Amalek. To s\u00fa Elifazovi n\u00e1\u010deln\u00edci v kraji Edom. To s\u00fa Adini potomci.",
    "17": "A toto s\u00fa synovia Ezauovho syna Rahuela: n\u00e1\u010deln\u00edk Nahat, n\u00e1\u010deln\u00edk Zara, n\u00e1\u010deln\u00edk Sama, n\u00e1\u010deln\u00edk Meza. To s\u00fa Rahuelovi n\u00e1\u010deln\u00edci v kraji Edom. To s\u00fa potomci Ezauovej \u017eeny Ba\u0161emat.",
    "18": "A toto s\u00fa synovia Ezauovej \u017eeny \u00d3libamy: n\u00e1\u010deln\u00edk Jehus, n\u00e1\u010deln\u00edk Ihelon a n\u00e1\u010deln\u00edk Kore. To s\u00fa n\u00e1\u010deln\u00edci Ezauovej \u017eeny a Anovej dc\u00e9ry \u00d3libamy.",
    "19": "To s\u00fa Ezauovi synovia a to s\u00fa ich n\u00e1\u010deln\u00edci to je Edom.",
    "20": "Toto s\u00fa synovia Horejcu Seira, praobyvatelia krajiny: Lotan, Sobal, Ana,",
    "21": "Dison, Eser a Disan. To s\u00fa n\u00e1\u010deln\u00edci Horejcov, Seirovi synovia v kraji Edom.",
    "22": "A Lotanovi synovia s\u00fa Hori a Heman a Lotanova sestra bola Tamna.",
    "23": "Sobalovi synovia s\u00fa v\u0161ak Alvan, Manahat a Ebal, Sefo a Onam.",
    "24": "A toto s\u00fa Sebeonovi synovia: Aja a Ana. To je ten Ana, \u010do na\u0161iel tepl\u00fa vodu na p\u00fa\u0161ti, ke\u010f p\u00e1sol oslice svojho otca Sebeona.",
    "25": "A toto s\u00fa Anove deti: Dison a \u00d3libama bola Anova dc\u00e9ra.",
    "26": "A toto s\u00fa Disonovi synovia: Hamdan, Eseban, Jetram a Charam.",
    "27": "Eserovi synovia s\u00fa Bal\u00e1n, Zavan a Akan.",
    "28": "A toto s\u00fa Disanovi synovia: Hus a Aram.",
    "29": "Toto s\u00fa n\u00e1\u010deln\u00edci Horejcov: n\u00e1\u010deln\u00edk Lotan, n\u00e1\u010deln\u00edk Sobal, n\u00e1\u010deln\u00edk Sebeon, n\u00e1\u010deln\u00edk Ana,",
    "30": "n\u00e1\u010deln\u00edk Dison, n\u00e1\u010deln\u00edk Eser a n\u00e1\u010deln\u00edk Disan. To s\u00fa n\u00e1\u010deln\u00edci Horejcov v kraji Seir pod\u013ea svojich kme\u0148ov.",
    "31": "A toto s\u00fa kr\u00e1li, ktor\u00ed panovali v kraji Edom prv, ako Izraelitom kra\u013eoval kr\u00e1\u013e:",
    "32": "Nad Edomom kra\u013eoval Beorov syn Bela a jeho mesto sa volalo Denaba.",
    "33": "Ke\u010f Bela zomrel, namiesto neho kra\u013eoval Zarov syn Jobab z Bosry.",
    "34": "Po Jobabovej smrti sa stal namiesto neho kr\u00e1\u013eom Husam z krajiny Temanitov.",
    "35": "Ke\u010f Husam zomrel, namiesto neho kra\u013eoval Badadov syn Adad, ktor\u00fd v kraji Moab porazil Madi\u00e1n\u010danov. Jeho mesto sa volalo Avit.",
    "36": "Po Adadovej smrti sa stal kr\u00e1\u013eom na jeho mieste Semla z Masreky.",
    "37": "Ke\u010f Semla zomrel, namiesto neho sa stal kr\u00e1\u013eom \u0160aul z Rechobotu na rieke.",
    "38": "Po \u0160aulovej smrti bol na jeho mieste kr\u00e1\u013eom Achoborov syn Balanan.",
    "39": "Ke\u010f Achoborov syn Balanan zomrel, namiesto neho bol kr\u00e1\u013eom Adar a jeho mesto sa volalo Fau. Jeho \u017eena sa volala M\u00e9tabel a bola dc\u00e9rou Matredy, Maza\u00e1bovej dc\u00e9ry.",
    "40": "A toto s\u00fa men\u00e1 Ezauov\u00fdch n\u00e1\u010deln\u00edkov pod\u013ea svojich rodov a pod\u013ea mien svojich s\u00eddel: n\u00e1\u010deln\u00edk Tamny, n\u00e1\u010deln\u00edk Alvy, n\u00e1\u010deln\u00edk Jetet,",
    "41": "n\u00e1\u010deln\u00edk \u00d3libamy, n\u00e1\u010deln\u00edk Ely, n\u00e1\u010deln\u00edk Finonu,",
    "42": "n\u00e1\u010deln\u00edk Ken\u00e9zu, n\u00e1\u010deln\u00edk Temanu, n\u00e1\u010deln\u00edk Mabsary,",
    "43": "n\u00e1\u010deln\u00edk Magdielu a n\u00e1\u010deln\u00edk Hiramu. To s\u00fa n\u00e1\u010deln\u00edci Edomu pod\u013ea bydl\u00edsk v krajine, ktor\u00fa zaujali. - To je Ezau, praotec Edom\u010danov."
}