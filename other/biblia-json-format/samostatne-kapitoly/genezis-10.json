{
    "1": "Toto je potomstvo Noemov\u00fdch synov, Sema, Chama a Jafeta, lebo po potope sa im narodili synovia.",
    "2": "Jafetovi synovia s\u00fa Gomer, Magog, Madai, Javan, Tubal, Mosoch a Tiras.",
    "3": "Gomerovi synovia s\u00fa Asken\u00e9z Rifat a Togorma.",
    "4": "Javanovi synovia s\u00fa Elisa, Tar\u0161i\u0161, Kitim a Dodanim.",
    "5": "Z nich sa rozvetvili ostrovn\u00e9 n\u00e1rody pod\u013ea svojich kraj\u00edn, jazykov, kme\u0148ov a obyvate\u013estva.",
    "6": "Chamovi synovia s\u00fa Chus, Mesraim Fut a Kana\u00e1n.",
    "7": "Chusovi synovia s\u00fa \u0160aba, Hevila, Sabata, Regma a Sabatacha. Regmovi synovia s\u00fa \u0160aba a Dadan.",
    "8": "Chusovi narodil sa tie\u017e Nimr\u00f3d. On za\u010dal by\u0165 mocn\u00e1rom na zemi.",
    "9": "Bol udatn\u00fdm po\u013eovn\u00edkom pred P\u00e1nom, tak\u017ee sa hovorievalo: \"Udatn\u00fd po\u013eovn\u00edk pred P\u00e1nom ako Nimr\u00f3d!\"",
    "10": "Jeho kr\u00e1\u013eovstvom bol na po\u010diatku B\u00e1bel, Arach, Achad a Chalane v krajine Sena\u00e1r.",
    "11": "Z tejto krajiny tiahol do As\u00fdrie a vystaval Ninive, mesto Rechobot, Chale",
    "12": "a Rezen medzi Ninive a Chale. To je najv\u00e4\u010d\u0161ie mesto.",
    "13": "Od Mesraima poch\u00e1dzaj\u00fa Ludovia, Anam\u010dania, Leab\u010dania, Naftuchovia,",
    "14": "Fetrusi, Kasluchovia z nich vzi\u0161li Fili\u0161t\u00ednci a Kaftor\u010dania.",
    "15": "Od Kana\u00e1na poch\u00e1dza jeho prvoroden\u00fd Sidon a Hetejci,",
    "16": "\u010falej Jebuzejci, Amorej\u010dania, Gergezej\u010dania,",
    "17": "Hevejci, Arachej\u010dania, Sinijci,",
    "18": "Aradovia, Samarovia a Ama\u0165ania. Potom, ke\u010f sa \u010de\u013eade Kana\u00e1n\u010danov rozi\u0161li,",
    "19": "\u00fazemie Kana\u00e1n\u010danov siahalo od Sidonu smerom ku Gerare a\u017e po Gazu a smerom k Sodome a Gomore, Adame a Seboim a\u017e po Lesu.",
    "20": "Toto s\u00fa Chamovi synovia pod\u013ea svojich \u010de\u013ead\u00ed, jazykov, kraj\u00edn a obyvate\u013estva.",
    "21": "Aj Semovi, praotcovi v\u0161etk\u00fdch Heberov\u00fdch synov a star\u0161iemu Jafetovmu bratovi, sa narodili synovia.",
    "22": "Semovi synovia s\u00fa Elam, As\u00fdr, Arfaxad, Lud a Aram.",
    "23": "Aramovi synovia s\u00fa Us, Hul, Geter a Mes.",
    "24": "Arfaxadovi sa narodil Sale, Salemu zasa Heber.",
    "25": "Heberovi sa narodili dvaja synovia, jeden sa volal Faleg, lebo za jeho \u010dias sa rozdelila zem, a jeho brat sa volal Jektan.",
    "26": "Od Jektana poch\u00e1dza Elmodad, Salef, Asarmot, Jare,",
    "27": "Aduram, Uzal, Dekla,",
    "28": "Ebal, Abimael, Saba,",
    "29": "Ofir, Hevila a Jobab. T\u00edto v\u0161etci s\u00fa Jektanovi synovia.",
    "30": "Ich s\u00eddlo siahalo od Mesy a\u017e k Sefaru, k v\u00fdchodn\u00fdm vrchom.",
    "31": "Toto s\u00fa Semovi synovia pod\u013ea svojich \u010de\u013ead\u00ed, jazykov, kraj\u00edn a obyvate\u013estva.",
    "32": "To s\u00fa \u010de\u013eade Noemov\u00fdch synov pod\u013ea svojich rodov a n\u00e1rodov. Z nich sa potom po potope rozvetvili n\u00e1rody na zemi."
}