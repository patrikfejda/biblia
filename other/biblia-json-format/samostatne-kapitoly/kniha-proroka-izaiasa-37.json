{
    "1": "Ke\u010f to kr\u00e1\u013e Ezechi\u00e1\u0161 po\u010dul, roztrhol si r\u00facho, obliekol si vrecovinu a \u0161iel do P\u00e1novho domu.",
    "2": "Potom poslal Eliakima, spr\u00e1vcu domu, pis\u00e1ra Sobnu a star\u0161\u00edch z k\u0148azov, poobliekan\u00fdch do vrecov\u00edn, k prorokovi Izai\u00e1\u0161ovi, Amosovmu synovi.",
    "3": "I povedali mu: \"Takto hovor\u00ed Ezechi\u00e1\u0161: Tento de\u0148 je d\u0148om \u00fazkosti, trestu a hanby, lebo synovia pri\u0161li a\u017e k otvoru, ale na p\u00f4rod nieto sily.",
    "4": "Azda po\u010dul P\u00e1n, tvoj Boh, slov\u00e1 rabsakeho, ktor\u00e9ho poslal jeho p\u00e1n, as\u00fdrsky kr\u00e1\u013e, aby sa r\u00fahal \u017eiv\u00e9mu Bohu, a potresce ho za slov\u00e1, ktor\u00e9 po\u010dul P\u00e1n, tvoj Boh. A modli sa za zvy\u0161ok, \u010do zostal!",
    "5": "Kr\u00e1\u013eovi sluhovia teda pri\u0161li k Izai\u00e1\u0161ovi",
    "6": "a Izai\u00e1\u0161 im vravel: \"Toto povedzte svojmu p\u00e1novi: Toto hovor\u00ed P\u00e1n: Neboj sa re\u010d\u00ed, ktor\u00e9 si po\u010dul, ktor\u00fdmi sa mi r\u00fahali paholci as\u00fdrskeho kr\u00e1\u013ea.",
    "7": "H\u013ea, ja vlo\u017e\u00edm do\u0148 ducha: po\u010duje toti\u017e zves\u0165, vr\u00e1ti sa do svojej krajiny a v jeho vlastnej krajine ho zraz\u00edm me\u010dom.\"",
    "8": "Rabsake sa teda vr\u00e1til a na\u0161iel as\u00fdrskeho kr\u00e1\u013ea bojova\u0165 proti Lobne, lebo po\u010dul, \u017ee odtiahol od Lachisu.",
    "9": "A ke\u010f po\u010dul o eti\u00f3pskom kr\u00e1\u013eovi Tarakovi spr\u00e1vu: \"Vytiahol proti tebe do boja,\" zasa poslal k Ezechi\u00e1\u0161ovi poslov s odkazom:",
    "10": "\"Takto hovorte Ezechi\u00e1\u0161ovi, kr\u00e1\u013eovi J\u00fadska: Nech \u0165a vedie tvoj Boh, na ktor\u00e9ho sa spolieha\u0161, ke\u010f hovor\u00ed\u0161: \"Jeruzalem sa dostane do ruky as\u00fdrskeho kr\u00e1\u013ea.\"",
    "11": "Ve\u010f si predsa po\u010dul, \u010do urobili as\u00fdrski kr\u00e1li v\u0161etk\u00fdm krajin\u00e1m, aby splnili na nich kliatbu. A ty by si mal by\u0165 zachr\u00e1nen\u00fd?",
    "12": "Azda bohovia n\u00e1rodov zachr\u00e1nili t\u00fdch, ktor\u00fdch zni\u010dili moji otcovia: Gozan, Haran, Resef, a synov Edenu; ktor\u00ed boli v Telas\u00e1ri?",
    "13": "Kde je kr\u00e1\u013e Ematu, kr\u00e1\u013e Arfadu a kr\u00e1\u013e mesta Sefarvaim, Any a Avy?\"",
    "14": "Ezechi\u00e1\u0161 vzal p\u00edsmo z r\u00fak poslov a pre\u010d\u00edtal ho, potom vyst\u00fapil do P\u00e1novho domu a Ezechi\u00e1\u0161 ho rozprestrel pred P\u00e1nom.",
    "15": "Potom sa Ezechi\u00e1\u0161 modlil k P\u00e1novi:",
    "16": "\"Pane z\u00e1stupov, Boh Izraela, ktor\u00fd tr\u00f3ni\u0161 nad cherubmi! Ty jedin\u00fd si Boh v\u0161etk\u00fdch kr\u00e1\u013eovstiev zeme; ty si urobil nebes\u00e1 i zem.",
    "17": "Naklo\u0148, Pane, svoje ucho a \u010duj, otvor, Pane, svoje o\u010di a pozri! Po\u010duj v\u0161etky Sennacheribove slov\u00e1, ktor\u00e9 odk\u00e1zal, aby sa, r\u00fahal \u017eiv\u00e9mu Bohu.",
    "18": "Je pravda, Pane, as\u00fdrski kr\u00e1li znivo\u010dili v\u0161etky krajiny a ich zem.",
    "19": "Ich Bohov v\u0161ak dali na ohe\u0148, lebo to nie s\u00fa bohovia, ale iba dielo \u013eudsk\u00fdch r\u00fak, drevo a kame\u0148, nu\u017e zni\u010dili ich.",
    "20": "Teraz v\u0161ak, Pane, n\u00e1\u0161 Bo\u017ee, vyslobo\u010f n\u00e1s z jeho r\u00fak, nech poznaj\u00fa v\u0161etky kr\u00e1\u013eovstv\u00e1 zeme, \u017ee ty, Pane si jedin\u00fd.\"",
    "21": "Vtedy Amosov syn Izai\u00e1\u0161 poslal Ezechi\u00e1\u0161ovi odkaz: \"Toto hovor\u00ed P\u00e1n, Boh Izraela: Za \u010do si sa modlil ku mne o as\u00fdrskom kr\u00e1\u013eovi Sennacheribovi, (som po\u010dul). Toto je slovo, \u010do o \u0148om prehovoril P\u00e1n:",
    "22": "Poh\u0155da tebou a vysmieva sa ti, panensk\u00e1 dc\u00e9ra Siona, pokyvuje hlavou za tebou, dc\u00e9ra Jeruzalema.",
    "23": "Komu si sa r\u00fahal a posmieval, proti komu si povy\u0161oval hlas a py\u0161ne dv\u00edhal o\u010di? Proti Izraelovmu Sv\u00e4t\u00e9mu!",
    "24": "Prostredn\u00edctvom sluhov si tupil P\u00e1na a hovoril si: \"S mno\u017estvom svojich vozov vyst\u00fapil som na hrebene vrchov, na str\u00e1ne Libanonu a vy\u0165al som jeho c\u00e9dre vysok\u00e9, jeho vyberan\u00e9 cyprusy; vy\u0161iel som na jeho vrchol najvy\u0161\u0161\u00ed, do h\u00fa\u0161tiny h\u00e1jov.",
    "25": "Ja som kopal a pil vodu a krokom svojich n\u00f4h vysu\u0161\u00edm v\u0161etky rieky Egypta.",
    "26": "Nepo\u010dul si o tom? Pripravoval som to odd\u00e1vna, chystal som to od dn\u00ed pravek\u00fdch a teraz som to priviedol: premen\u00ed\u0161 na pust\u00e9 sutiny opevnen\u00e9 mest\u00e1.",
    "27": "By sa ich obyvate\u013estvo bezmocn\u00e9 triaslo a hanbilo, ostalo s\u0165a po\u013en\u00e1 tr\u00e1va, s\u0165a zele\u0148 l\u00fak, ako zelina na streche, sp\u00e1lenina nerozvinut\u00e1.",
    "28": "Ja viem, \u010di sed\u00ed\u0161, \u010di ide\u0161 a \u010di pr\u00edde\u0161, i ako si z\u00faril proti mne.",
    "29": "Preto\u017ee tvoje z\u00farenie proti mne a tvoja nadutos\u0165 dostali sa mi do u\u0161\u00ed, vtiahnem ti do nosa svoju obr\u00fa\u010dku a svoju uzdu ti vlo\u017e\u00edm do per\u00ed a zavediem \u0165a sp\u00e4\u0165 cestou, ktorou si pri\u0161iel.",
    "30": "Tebe v\u0161ak toto bude znamen\u00edm: Jedz tento rok samorod\u00e9 a druh\u00fd rok samorastl\u00e9, tret\u00ed rok v\u0161ak sejte a \u017enite, sa\u010fte vinice a jedzte ich ovocie.",
    "31": "A zvy\u0161ok J\u00fadovho domu, \u010do pozostal, zapust\u00ed korene nadol a hore prinesie ovocie.",
    "32": "Lebo z Jeruzalema vyjde zvy\u0161ok a pozostatok z vrchu Sion; horlivos\u0165 P\u00e1na z\u00e1stupov to urob\u00ed.",
    "33": "Preto toto hovor\u00ed P\u00e1n o as\u00fdrskom kr\u00e1\u013eovi: Nevkro\u010d\u00ed do tohto mesta ani \u0161\u00edp ta nevystrel\u00ed, ani \u0161t\u00edtom na\u0148 neza\u00fato\u010d\u00ed, ani n\u00e1sypom ho neobkoles\u00ed.",
    "34": "Vr\u00e1ti sa cestou, ktorou pri\u0161iel, do tohto mesta nevkro\u010d\u00ed\" - hovor\u00ed P\u00e1n.",
    "35": "\"Budem kry\u0165 toto mesto, aby som ho zachr\u00e1nil kv\u00f4li sebe a kv\u00f4li D\u00e1vidovi, svojmu slu\u017eobn\u00edkovi.",
    "36": "Tu vy\u0161iel P\u00e1nov anjel a zabil v as\u00fdrskom t\u00e1bore stoosemdesiatp\u00e4\u0165tis\u00edc. Ke\u010f r\u00e1no vstali, h\u013ea, sam\u00e9 m\u0155tve tel\u00e1!",
    "37": "Nato odtiahol a odi\u0161iel. A tak sa as\u00fdrsky kr\u00e1\u013e Sennacherib vr\u00e1til a b\u00fdval v Ninive.",
    "38": "A ke\u010f sa raz kla\u0148al v dome svojho boha Nesrocha, vlastn\u00ed synovia Adramelech a Saras\u00e1r ho zabili me\u010dom a sami utiekli do krajiny Ararat. Potom panoval miesto neho jeho syn Asarhaddon."
}