{
    "1": "P\u00e1n vravel Moj\u017ei\u0161ovi:",
    "2": "\"Hovor \u00c1ronovi, jeho synom a v\u0161etk\u00fdm Izraelitom a povedz im: Toto prik\u00e1zal P\u00e1n:",
    "3": "Ka\u017ed\u00fd Izraelita, ktor\u00fd v t\u00e1bore alebo mimo t\u00e1bora zabije b\u00fdka, barana alebo kozu",
    "4": "a neprivedie ich ku vchodu do st\u00e1nku zjavenia, aby ich priniesol P\u00e1novi ako obetn\u00fd dar pre P\u00e1nov pr\u00edbytok, tak\u00fd \u010dlovek uval\u00ed na seba vinu krvi. Vylial krv a tento \u010dlovek bude vyhuben\u00fd zo svojho \u013eudu.",
    "5": "Preto nech Izraeliti priv\u00e1dzaj\u00fa obetn\u00e9 zvierat\u00e1, ktor\u00e9 zab\u00edjali v poli, k\u0148azovi ku vchodu do st\u00e1nku zjavenia pred P\u00e1na a nech ich zabij\u00fa ako pokojn\u00fa \u017eertvu P\u00e1novi.",
    "6": "K\u0148az vyleje krv na P\u00e1nov olt\u00e1r pri vchode do st\u00e1nku zjavenia a loj sp\u00e1li na pr\u00edjemn\u00fa v\u00f4\u0148u pre P\u00e1na.",
    "7": "U\u017e nebudete prin\u00e1\u0161a\u0165 svoje \u017eertvy koz\u00edm besom, s ktor\u00fdmi ste smilnili. Tento z\u00e1kon m\u00e1 pre v\u00e1s ve\u010dn\u00fa platnos\u0165 z pokolenia na pokolenie.",
    "8": "Povedz im tie\u017e: Keby niektor\u00fd Izraelita alebo aj cudzinec, ktor\u00fd sa u nich zdr\u017euje, priniesol celostn\u00fa \u017eertvu alebo in\u00fa \u017eertvu,",
    "9": "a nepriviedol by ju ku vchodu do st\u00e1nku zjavenia, aby ju tam obetoval P\u00e1novi, bude vy huben\u00fd zo svojho \u013eudu.",
    "10": "Keby niektor\u00fd Izraelita alebo cudzinec, ktor\u00fd sa u nich zdr\u017euje, jedol nejak\u00fa krv, proti takej osobe obr\u00e1tim svoju tv\u00e1r a vytrhnem ju z jej \u013eudu.",
    "11": "Ve\u010f du\u0161a \u017eivo\u010d\u00edcha je v krvi a dal som v\u00e1m ju pre olt\u00e1r, aby ste \u0148ou zmierovali svoje du\u0161e. Krv sprostredkuje zmierenie, lebo v nej je \u017eivot.",
    "12": "Preto som zak\u00e1zal Izraelitom: Nik z v\u00e1s nesmie jes\u0165 krv, ani cudzinec, ktor\u00fd sa u v\u00e1s zdr\u017euje, nesmie jes\u0165 krv!",
    "13": "Ktoko\u013evek z Izraelitov a z cudzincov, ktor\u00ed sa u v\u00e1s zdr\u017euj\u00fa, ulov\u00ed zviera alebo vt\u00e1ka, \u010do sa m\u00f4\u017ee jes\u0165, vypust\u00ed krv a prikryje ju zemou.",
    "14": "Lebo \u017eivot ka\u017ed\u00e9ho stvorenia je v jeho krvi. Preto som zak\u00e1zal Izraelitom: Nesmiete jes\u0165 krv nijak\u00e9ho tvora, lebo \u017eivot ka\u017ed\u00e9ho tvora je v jeho krvi. Ka\u017ed\u00fd, kto by ju jedol, bude vyhuben\u00fd.",
    "15": "Ka\u017ed\u00fd \u010dlovek, ktor\u00fd by jedol uhynut\u00e9 alebo roztrhan\u00e9 zviera, \u010di je to domorodec alebo cudzinec, vyperie si odev a ok\u00fape sa vo vode a bude a\u017e do ve\u010dera ne\u010dist\u00fd. Potom bude op\u00e4\u0165 \u010dist\u00fd.",
    "16": "Ak sa neoperie a neok\u00fape svoje telo, dopust\u00ed sa previnenia.\""
}