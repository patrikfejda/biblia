{
    "1": "P\u00e1n hovoril Moj\u017ei\u0161ovi:",
    "2": "\"Povedz Izraelitom: Ka\u017ed\u00fd, kto z Izraelitov a z cudzincov, \u010do sa zdr\u017euj\u00fa v Izraeli, d\u00e1 Molochovi niektor\u00e9 zo svojich det\u00ed, naskutku zomrie, \u013eud krajiny ho ukame\u0148uje!",
    "3": "A ja s\u00e1m obr\u00e1tim svoju tv\u00e1r proti tomu \u010dlovekovi a vyhub\u00edm ho z jeho \u013eudu, preto\u017ee dal Molochovi svoje die\u0165a, a tak po\u0161kvrnil moju sv\u00e4ty\u0148u a zneuctil moje meno.",
    "4": "A keby obyvatelia krajiny zavreli o\u010di pred t\u00fdmto \u010dlovekom - ke\u010f dal svoje die\u0165a Molochovi - a nezabili by ho,",
    "5": "tak ja s\u00e1m obr\u00e1tim svoju tv\u00e1r proti tomu \u010dlovekovi a proti jeho potomstvu a vyhub\u00edm z jeho \u013eudu jeho a v\u0161etk\u00fdch, \u010do ho bud\u00fa nasledova\u0165, ke\u010f bud\u00fa vzd\u00e1va\u0165 poctu Molochovi.",
    "6": "A osobu, ktor\u00e1 sa obr\u00e1ti na vyvol\u00e1va\u010dov duchov a na ve\u0161tcov a bude s nimi modl\u00e1r\u010di\u0165, proti takej osobe obr\u00e1tim svoju tv\u00e1r a vyhub\u00edm ju z jej \u013eudu.",
    "7": "Uk\u00e1\u017ete, \u017ee ste sv\u00e4t\u00ed, a bu\u010fte sv\u00e4t\u00ed, lebo ja som P\u00e1n, v\u00e1\u0161 Boh!",
    "8": "Zachov\u00e1vajte moje pr\u00edkazy a pl\u0148te ich; ja som P\u00e1n, ktor\u00fd v\u00e1s posv\u00e4cuje.",
    "9": "Lebo ka\u017ed\u00fd, kto bude zlore\u010di\u0165 svojmu otcovi alebo svojej matke, mus\u00ed zomrie\u0165 Zlore\u010dil otcovi a matke, jeho krv bude na \u0148om.",
    "10": "Kto bude s\u00falo\u017ei\u0165 s vydatou \u017eenou, s man\u017eelkou svojho bl\u00ed\u017eneho, tak cudzolo\u017en\u00edk ako cudzolo\u017enica musia zomrie\u0165.",
    "11": "Keby niekto spal so \u017eenou svojho otca, zneuctil by telo svojho otca; obaja musia zomrie\u0165, ich krv bude na nich.",
    "12": "Keby niekto spal so svojou nevestou, obaja musia zomrie\u0165, sp\u00e1chali nehanebnos\u0165; ich krv bude na nich.",
    "13": "Kto by spal s mu\u017eom tak, ako sa obcuje so \u017eenou, obaja sp\u00e1chali ohavnos\u0165, musia zomrie\u0165, ich krv bude na nich.",
    "14": "Ak si niekto okrem \u017eeny vezme aj jej matku, to je krvismilstvo, treba jeho aj ich up\u00e1li\u0165, aby neostal tento zlo\u010din medzi vami.",
    "15": "Kto by pohlavne obcoval s dom\u00e1cim zviera\u0165om, mus\u00ed zomrie\u0165 a zviera zabijete.",
    "16": "Keby sa niektor\u00e1 \u017eena pribl\u00ed\u017eila k nejak\u00e9mu zviera\u0165u a spojila by sa s n\u00edm, zabije\u0161 i \u017eenu, i zviera; musia zomrie\u0165, ich krv bude na nich.",
    "17": "Ak si niekto vezme svoju sestru, dc\u00e9ru svojho otca alebo svojej matky, a pozrie na jej nahotu a ona pozrie na bratovu nahotu, to je ohavnos\u0165, nech s\u00fa zahuben\u00ed pred o\u010dami svojich s\u00fakme\u0148ovcov. Odokryl nahotu svojej sestry, ponesie svoju vinu.",
    "18": "Ak bude niekto spal so \u017eenou po\u010das jej (mesa\u010dn\u00e9ho) o\u010dis\u0165ovania a odkryje jej nahotu, jej prame\u0148, a ona odkryje prame\u0148 svojej krvi, obaja bud\u00fa vyhuben\u00ed zo svojho \u013eudu.",
    "19": "Nahotu sestry svojej matky a sestry svojho otca neodokry, lebo by si obna\u017eil svojho pokrvn\u00e9ho, svoju vinu ponesie\u0161!",
    "20": "Keby niekto spal so svojou strynou, obna\u017eil by nahotu svojho str\u00fdca, pones\u00fa svoj hriech, zomr\u00fa bezdetn\u00ed.",
    "21": "Kto si vezme \u017eenu svojho brata - \u010do je ohavnos\u0165 -, odkryl nahotu svojho brata; bud\u00fa bezdetn\u00ed.",
    "22": "Zachov\u00e1vajte v\u0161etky moje nariadenia a ustanovenia a pl\u0148te ich, aby v\u00e1s nevyvrhla krajina, do ktorej v\u00e1s vovediem, aby ste v nej b\u00fdvali.",
    "23": "Nespr\u00e1vajte sa pod\u013ea zvykov n\u00e1rodov ktor\u00e9 ja pred vami vy\u017eeniem: preto, \u017ee robili tieto veci, zo\u0161klivili sa mi.",
    "24": "Preto v\u00e1m hovor\u00edm: Zaujmite ich krajinu, d\u00e1vam v\u00e1m ju dedi\u010dne do vlastn\u00edctva, krajinu ktor\u00e1 opl\u00fdva mliekom a medom, ja P\u00e1n, v\u00e1\u0161 Boh, ktor\u00fd som si v\u00e1s oddelil od n\u00e1rodov.",
    "25": "Preto rozli\u0161ujte medzi \u010dist\u00fdmi a ne\u010dist\u00fdmi \u0161tvornoh\u00fdmi zvieratami, medzi \u010dist\u00fdmi a ne\u010dist\u00fdmi vt\u00e1kmi, aby ste sa nepo\u0161kvrnili \u0161tvornoh\u00fdmi zvieratami alebo vt\u00e1kmi alebo nie\u010d\u00edm, \u010do loz\u00ed po zemi a \u010do som od v\u00e1s oddelil, aby ste sa nepo\u0161kvrnili!",
    "26": "Bu\u010fte mi sv\u00e4t\u00ed, lebo ja, P\u00e1n, som sv\u00e4t\u00fd a ja som si v\u00e1s oddelil od n\u00e1rodov, aby ste boli moji!",
    "27": "Ak niektor\u00fd mu\u017e alebo \u017eena bude ma\u0165 v sebe schopnos\u0165 vyvol\u00e1va\u0165 duchov alebo schopnos\u0165 vyklada\u010dstva, musia umrie\u0165. Ukame\u0148uj\u00fa ich a ich krv bude na nich."
}