{
    "1": "Tu povedal Bal\u00e1m Balakovi: \"Postav mi tu sedem olt\u00e1rov a prichystaj sedem b\u00fd\u010dkov a sedem baranov!\"",
    "2": "A Balak urobil, ako si Bal\u00e1m \u017eiadal. Nato Balak a Bal\u00e1m obetovali na ka\u017edom olt\u00e1ri po jednom b\u00fd\u010dkovi a jednom baranovi.",
    "3": "Potom povedal Bal\u00e1m Balakovi: \"Po\u010dkaj pri svojej z\u00e1palnej \u017eertve, ja od\u00eddem, azda sa mi zjav\u00ed P\u00e1n. A \u010do mi d\u00e1 vedie\u0165, ozn\u00e1mim ti.\" I odobral sa na osamel\u00e9 miesto",
    "4": "a Boh sa ozaj zjavil Bal\u00e1movi, ktor\u00fd mu povedal: \"Postavil som sedem olt\u00e1rov a na ka\u017edom olt\u00e1ri som obetoval b\u00fd\u010dka a barana.\"",
    "5": "Nato P\u00e1n vlo\u017eil do Bal\u00e1mov\u00fdch \u00fast slov\u00e1 a povedal mu: \"Vr\u00e1\u0165 sa k Balakovi a takto rozpr\u00e1vaj!\"",
    "6": "Ke\u010f sa k nemu vr\u00e1til, videl, \u017ee Balak stoj\u00ed e\u0161te pri svojej z\u00e1palnej \u017eertve a pri \u0148om v\u0161etci moabsk\u00ed pred\u00e1ci.",
    "7": "Tu predniesol svoj oslavn\u00fd spev a hovoril: Z Aramu ma Balak priviedol, od vrchov v\u00fdchodu moabsk\u00fd kr\u00e1\u013e: Po\u010f, prek\u013eaj mi Jakuba, po\u010f zlore\u010di\u0165 Izraelovi!",
    "8": "Ako\u017ee m\u00f4\u017eem preklia\u0165, koho neprekl\u00edna Boh? Ako\u017ee m\u00f4\u017eem zlore\u010di\u0165, komu nezlore\u010d\u00ed P\u00e1n?",
    "9": "Ve\u010f ho vid\u00edm z vrchu sk\u00e1l, z v\u00fd\u0161in sa na\u0148 d\u00edvam: H\u013ea, \u013eud, \u010do osamote b\u00fdva si a ner\u00e1ta sa medzi n\u00e1rody.",
    "10": "Kto len spo\u010d\u00edta Jakubov (rod) ako prach?! Kto por\u00e1ta \u010do len \u0161tvrtinu Izraela?! Kie\u017eby som zomrel smr\u0165ou spravodliv\u00fdch, kie\u017eby moja bud\u00facnos\u0165 bola ako jeho!\"",
    "11": "Tu povedal Balak Bal\u00e1movi: \"\u010co si mi to urobil? Zavolal som \u0165a preklia\u0165 mojich nepriate\u013eov, a ty ich bohato \u017eehn\u00e1\u0161!\"",
    "12": "Ale on mu odpovedal: \"\u010ci nem\u00e1m dba\u0165, aby som hovoril to, \u010do mi vlo\u017eil do \u00fast P\u00e1n?\"",
    "13": "Potom vravel Balak Bal\u00e1movi: \"Po\u010f so mnou na in\u00e9 miesto, odkia\u013e ho uvid\u00ed\u0161 cel\u00e9ho. Teraz vid\u00ed\u0161 len posledn\u00fa \u010das\u0165. Potom mi ho odtia\u013e prek\u013eaje\u0161!\"",
    "14": "I vzal ho so sebou na str\u00e1\u017ene miesto na kon\u010diar Fasgy, postavil sedem olt\u00e1rov a na ka\u017edom obetoval po jedno b\u00fd\u010dkovi a jednom baranovi.",
    "15": "Nato povedal Balakovi: \"Osta\u0148 tu pri svojej z\u00e1palne \u017eertve, ja po\u010dk\u00e1m na zjavenie.\"",
    "16": "Bal\u00e1movi sa zjavil P\u00e1n, vlo\u017eil mu do \u00fast slov\u00e1 a povedal: \"Vr\u00e1\u0165 sa k Balakovi a takto hovor!\"",
    "17": "Ke\u010f do\u0161iel k nemu, on st\u00e1l e\u0161te pri svojej z\u00e1palnej \u017eertve a pri \u0148om moabsk\u00ed n\u00e1\u010deln\u00edci. Balak sa ho op\u00fdtal: \"\u010co hovoril P\u00e1n?\"",
    "18": "Tu on predniesol svoj oslavn\u00fd spev a vravel: \"Vsta\u0148, Balak, a po\u010d\u00favaj! Naklo\u0148 ku mne sluch, Seforov syn!",
    "19": "Boh nie je ako &#269;lovek, \u017ee by luhal, ani ako syn &#269;loveka, \u017ee by &#318;utoval! Azda by povedal, a nevykonal, hovoril var', a nesplnil?",
    "20": "H\u013ea, dostal som rozkaz po\u017eehna\u0165, nu\u017e po\u017eehn\u00e1vam a nezmen\u00edm to:",
    "21": "Nevidno ne\u0161\u0165astia v Jakubovi a nebada\u0165 strasti v Izraelovi. P\u00e1n, jeho Boh, je s n\u00edm a jasot, patriaci kr\u00e1\u013eovi, je v \u0148om.",
    "22": "Boh, ktor\u00fd ho vyviedol z Egypta, je pre\u0148 ako zubrie rohy.",
    "23": "Ve\u010f niet h\u00e1da\u010dstva v Jakubovi a niet ve\u0161tectva v Izraelovi. Ke\u010f je na to \u010das, oznamuje sa Jakubovi a Izraelovi, \u010do urob\u00ed Boh.",
    "24": "H\u013ea, ten \u013eud sa dv\u00edha s\u0165a levica, ako lev vst\u00e1va. Ne\u013eahne, pok\u00fdm koris\u0165 nezhltne a nevypije krv zabit\u00fdch.\"",
    "25": "Balak povedal Bal\u00e1movi: \"Ke\u010f mu nem\u00f4\u017ee\u0161 zlore\u010di\u0165, aspo\u0148 mu ne\u017eehnaj,\"",
    "26": "Bal\u00e1m mu odpovedal: \"Nevravel som ti: \"V\u0161etko, \u010do povie P\u00e1n, mus\u00edm urobi\u0165?\"",
    "27": "Potom Balak povedal Bal\u00e1movi: \"Po\u010f, zavediem \u0165a e\u0161te na in\u00e9 miesto. Mo\u017eno\u017ee za\u013e\u00fabi sa Bohu aby si mi ho odtia\u013e preklial.\"",
    "28": "A Balak zobral Bal\u00e1ma na vrch Fegor, ktor\u00fd sa dv\u00edha nad pustatinou.",
    "29": "Tu Bal\u00e1m povedal Balakovi: \"Vystav mi tu sedem olt\u00e1rov a prichystaj mi sedem b\u00fd\u010dkov a sedem baranov!\"",
    "30": "Balak urobil ako si \u017eelal Bal\u00e1m, a na ka\u017edom olt\u00e1ri obetoval jedn\u00e9ho b\u00fd\u010dka a jedn\u00e9ho barana."
}