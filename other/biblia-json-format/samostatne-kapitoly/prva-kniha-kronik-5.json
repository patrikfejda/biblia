{
    "1": "Synovia Rubena, Izraelovho prvoroden\u00e9ho - lebo on bol prvoroden\u00fd, ale ke\u010f po\u0161kvrnil l\u00f4\u017eko svojho otca, dostalo sa prvorodensk\u00e9 pr\u00e1vo synom Izraelovho syna Jozefa; no nepo\u010d\u00edtal sa za prvoroden\u00e9ho,",
    "2": "lebo J\u00fada ostal najmocnej\u0161\u00ed medzi svojimi bratmi a z neho poch\u00e1dzaj\u00fa knie\u017eat\u00e1. Jozef mal iba prvorodensk\u00e9 pr\u00e1va.",
    "3": "Synovia Rubena, Izraelovho prvoroden\u00e9ho, (s\u00fa teda): Enoch, Falu, Esron a Karmi ...",
    "4": "Joelovi synovia: jeho syn Samai\u00e1\u0161, jeho syn Gog, jeho syn Semei,",
    "5": "jeho syn Micha, jeho syn Rei\u00e1\u0161, jeho syn B\u00e1l,",
    "6": "jeho syn B\u00e9ra, ktor\u00e9ho odviedol do zajatia as\u00fdrsky kr\u00e1\u013e Telgatfalnasar; on bol knie\u017ea\u0165om Rubenovcov.",
    "7": "A jeho bratia pod\u013ea rod\u00edn, ke\u010f ich po\u010d\u00edtali pod\u013ea rodov: hlava Jehiel a Zachari\u00e1\u0161.",
    "8": "B\u00e1l, syn Azazu, syna Joelovho syna Samu, b\u00fdval v Aroeri a\u017e po Nebo a B\u00e1lmeon.",
    "9": "Na v\u00fdchod b\u00fdval a\u017e ako sa vch\u00e1dza na p\u00fa\u0161\u0165 od rieky Eufrat, lebo mali mno\u017estvo dobytka v gala\u00e1dskej krajine.",
    "10": "Za \u0160aulov\u00fdch \u010dias viedli vojnu s Agarejcami; t\u00ed padli ich rukou, oni sa v\u0161ak usadili v ich stanoch po celej v\u00fdchodnej strane a\u017e po Gala\u00e1d. -",
    "11": "Gadovi synovia b\u00fdvali naproti nim v krajine B\u00e1\u0161an a\u017e po Selchu:",
    "12": "Joel predstaven\u00fd, Safan druh\u00fd, \u010falej Janai a Safat v B\u00e1\u0161ane.",
    "13": "Ich bratia pod\u013ea otcovsk\u00fdch domov boli: Michael, Mosolam, Sebe, Jorai, Jachan, Zie a Heber, siedmi.",
    "14": "To s\u00fa synovia Abihaila syna Huriho, syna Jaru, syna Gala\u00e1da, syna Michaela, syna Jesesiho, syna Jeda, syna Buza.",
    "15": "Achi, syn Guniho syna Abdiela, bol hlavou ich otcovsk\u00e9ho domu.",
    "16": "B\u00fdvali v Gala\u00e1de, v B\u00e1\u0161ane a k nemu priliehaj\u00facich osad\u00e1ch a na v\u0161etk\u00fdch pastvin\u00e1ch Saronu a\u017e po ich kon\u010diny.",
    "17": "T\u00fdchto v\u0161etk\u00fdch spo\u010d\u00edtali za \u010dias j\u00fadskeho kr\u00e1\u013ea Joatama a za \u010dias izraelsk\u00e9ho kr\u00e1\u013ea Jeroboama.",
    "18": "Synovia Rubena, Gada a polovica Manassesovho kme\u0148a, sil\u00e1ci, mu\u017eovia, ktor\u00ed nosia \u0161t\u00edt a me\u010d, nap\u00ednaj\u00fa ku\u0161u, s\u00fa vycvi\u010den\u00ed v boji, \u0161tyridsa\u0165\u0161tyritis\u00edcsedemsto\u0161es\u0165desiat tak\u00fdch, \u010do tiahnu do boja,",
    "19": "viedli vojnu proti Agarejcom, Iturejcom, Nafisovi a Nodabovi.",
    "20": "Dostalo sa im pomoci proti nim. Dostali do ruky Agarejcov a v\u0161etk\u00fdch, \u010do boli s nimi, lebo volali k Bohu v boji a dal sa im uprosi\u0165, preto\u017ee d\u00fafali v neho.",
    "21": "A zajali ich st\u00e1da: ich \u0165avy, p\u00e4\u0165desiattis\u00edc, ovce, dvestop\u00e4\u0165desiattis\u00edc, osly, dvetis\u00edc, a \u013eudsk\u00fdch du\u0161\u00ed stotis\u00edc,",
    "22": "lebo padlo mno\u017estvo prebodnut\u00fdch; ve\u010f ten boj bol od Boha. Potom sa usadili na ich mieste a\u017e do zajatia. -",
    "23": "Synovia polovice Manassesovho kme\u0148a b\u00fdvali v kraji od B\u00e1\u0161anu a\u017e po B\u00e1l-Hermon, Sanir a vrch Hermon. Bolo ich ve\u013ea.",
    "24": "A toto boli hlavy ich rod\u00edn: Efer, Jesi, Eliel, Ezriel, Jeremi\u00e1\u0161, Odoi\u00e1\u0161 a Jediel, vojvodcovia, ch\u00fdrni mu\u017eovia, hlavy rod\u00edn.",
    "25": "Ale spreneverili sa Bohu svojich otcov a chodili smilne za bohmi krajiny, ktor\u00fdch Boh vyhubil pred nimi.",
    "26": "Preto Boh Izraela povzbudil ducha as\u00fdrskeho kr\u00e1\u013ea F\u00fala - ducha as\u00fdrskeho kr\u00e1\u013ea Telgatfalnasara - a on odviedol Rubenovcov, Gadovcov a polovicu Manassesovho kme\u0148a do zajatia do Lahely, do Habora, do Ary a k rieke Gozan a\u017e po dne\u0161n\u00fd de\u0148. -",
    "27": "L\u00e9viho synovia: Gerson, Ka\u00e1t a Merari.",
    "28": "Ka\u00e1tovi synovia: Amram, Isa\u00e1r, Hebron a Oziel.",
    "29": "Amramovi synovia: \u00c1ron, Moj\u017ei\u0161 a M\u00e1ria. \u00c1ronovi synovia: Nadab a Abiu, Eleazar a Itamar.",
    "30": "Od Eleazara poch\u00e1dza Fin\u00e9s, od Fin\u00e9sa poch\u00e1dza Abisue,",
    "31": "od Abisua poch\u00e1dza Boki, od Bokiho poch\u00e1dza Ozi,",
    "32": "od Oziho poch\u00e1dza Zarai\u00e1\u0161, od Zarai\u00e1\u0161a poch\u00e1dza Merajot,",
    "33": "od Merajota poch\u00e1dza Amari\u00e1\u0161, od Amari\u00e1\u0161a poch\u00e1dza Achitob,",
    "34": "od Achitoba poch\u00e1dza Sadok, od Sadoka poch\u00e1dza Achim\u00e1s,",
    "35": "od Achim\u00e1sa poch\u00e1dza Azari\u00e1\u0161, od Azari\u00e1\u0161a poch\u00e1dza Johanan,",
    "36": "od Johanana poch\u00e1dza Azari\u00e1\u0161, on konal k\u0148azsk\u00fd \u00farad v dome, ktor\u00fd postavil \u0160alam\u00fan v Jeruzaleme.",
    "37": "Od Azari\u00e1\u0161a poch\u00e1dza Amari\u00e1\u0161, od Amari\u00e1\u0161a poch\u00e1dza Achitob,",
    "38": "od Achitoba poch\u00e1dza Sadok, od Sadoka poch\u00e1dza Selum,",
    "39": "od Seluma poch\u00e1dza Helki\u00e1\u0161, od Helki\u00e1\u0161a poch\u00e1dza Azari\u00e1\u0161,",
    "40": "od Azari\u00e1\u0161a poch\u00e1dza Sarai\u00e1\u0161, od Sarai\u00e1\u0161a poch\u00e1dza Josedek;",
    "41": "Josedek v\u0161ak odi\u0161iel, ke\u010f P\u00e1n prostredn\u00edctvom Nabuchodonozora odviedol J\u00fadu a Jeruzalem do zajatia."
}