{
    "1": "Podiel kme\u0148a J\u00fadovcov pod\u013ea ich rodov siahal na juhu k hranici Edomska, k p\u00fa\u0161ti Sin, k najkrajnej\u0161iemu juhu.",
    "2": "Ich hranica sa za\u010d\u00edna na konci So\u013en\u00e9ho mora, od ju\u017en\u00e9ho z\u00e1livu.",
    "3": "\u010ealej ide ju\u017ene od \u0160korpi\u00f3novej vyso\u010diny, prech\u00e1dza na Sin, st\u00fapa ju\u017ene od Kade\u0161barny, pokra\u010duje na Esron, potom ide hore do Adara, zah\u00fdba do Karkay,",
    "4": "potom prech\u00e1dza do Asemony, \u010falej ide k Egyptsk\u00e9mu potoku a hranica sa kon\u010d\u00ed pri Mori. Toto bude va\u0161a ju\u017en\u00e1 hranica.",
    "5": "V\u00fdchodnou hranicou je So\u013en\u00e9 more a\u017e po \u00fastie Jord\u00e1nu. Severn\u00e1 hranica sa za\u010d\u00edna od v\u00fdbe\u017eku mora pri \u00fast\u00ed Jord\u00e1nu.",
    "6": "Potom hranica st\u00fapa od Bet-Hagly a prech\u00e1dza severne od Bet-Araby. \u010ealej hranica vystupuje ku Skale Rubenovho syna Boena.",
    "7": "Potom hranica ide z \u00fadolia Achor hore do Debery a zah\u00fdba na sever do Galgaly oproti vyso\u010dine Adomim, ktor\u00e1 je ju\u017ene od potoka. Potom hranica prech\u00e1dza vodou Slne\u010dn\u00e9ho prame\u0148a a kon\u010d\u00ed sa pri prameni Rogel.",
    "8": "Odtia\u013e hranica vystupuje do \u00fadolia Ben-Enom po ju\u017enej strane Jebuzejcov, \u010di\u017ee Jeruzalema. \u010ealej hranica vystupuje na kon\u010diar vrchu, ktor\u00fd le\u017e\u00ed z\u00e1padne od \u00fadolia Enom na severnom konci \u00fadolia Refaim.",
    "9": "Od kon\u010diara vrchu hranica zat\u00e1\u010da k prame\u0148u Vody Neftoachovej a ide \u010falej k mest\u00e1m Efronovho pohoria. Potom hranica zah\u00fdba do B\u00e1ly, to je Karjatiarim.",
    "10": "Od B\u00e1ly sa hranica to\u010d\u00ed na z\u00e1pad k vyso\u010dine Seir, prech\u00e1dza po severnej strane vrchu Jarim, to je Cheslon, zostupuje do Bet-\u0160eme\u0161a a prech\u00e1dza do Tamny.",
    "11": "\u010ealej ide hranica po severnej strane Akarona, potom sa oh\u00fdba do Sechrony, prech\u00e1dza cez vrch B\u00e1la a ide \u010falej do Jebneela; a hranica sa kon\u010d\u00ed pri mori.",
    "12": "Z\u00e1padnou hranicou je Ve\u013ek\u00e9 more s pobre\u017e\u00edm. -",
    "13": "Jefonovmu synovi Kalebovi dal Jozue podiel uprostred J\u00fadovcov, ako mu rozk\u00e1zal P\u00e1n, toti\u017e mesto Enakovho otca Arbea, \u010do je Hebron.",
    "14": "Kaleb odtia\u013e vypudil troch Enakov\u00fdch synov, Sesaja, Ahimana a Tolmaja; Enakov\u00fdch potomkov.",
    "15": "Odtia\u013e tiahol vy\u0161\u0161ie proti obyvate\u013eom Dabira. Dabir sa prv menoval Karjat-sefer.",
    "16": "Tu povedal Kaleb: \"Kto prem\u00f4\u017ee Karjat-sefer a zaujme ho, tomu d\u00e1m za \u017eenu svoju dc\u00e9ru Aksu.\"",
    "17": "A dobyl ho Otoniel, syn Ken\u00e9za, ktor\u00fd bol Kalebov\u00fdm bratom. I dal mu za \u017eenu svoju dc\u00e9ru Aksu.",
    "18": "Ke\u010f mala od\u00eds\u0165, podpichovala ho, aby \u017eiadal od jej otca nejak\u00e9 pole. I zosko\u010dila z osla a Kaleb sa jej op\u00fdtal: \"\u010co ti je?\"",
    "19": "Odpovedala: \"Daj mi veno! Dal si mi s\u00edce pole v Negebe, ale daj mi aj vodn\u00e9 pramene!\" Dal jej teda horn\u00e9 pramene i doln\u00e9 pramene. -",
    "20": "To je dedi\u010dn\u00fd podiel kme\u0148a J\u00fadov\u00fdch synov pod\u013ea ich rodov.",
    "21": "Mest\u00e1 v Negebe, na pohrani\u010d\u00ed kme\u0148a J\u00fadovcov a\u017e po edomsk\u00fa hranicu, boli: Kabseel, Eder, Jagur,",
    "22": "Kina, Dimona, Adada,",
    "23": "K\u00e1de\u0161, Asor Jetnam,",
    "24": "Zif, Telem, Balot,",
    "25": "Nov\u00fd Asor Karjot-Hesron, to je Asor,",
    "26": "Amam, Sama, Molada,",
    "27": "Aser-gada, Hasemon, Bet-felet,",
    "28": "Hasersual, Bersabe, Baziotia,",
    "29": "B\u00e1la, Jim, Esem,",
    "30": "Eltolad, Kesil, Harma,",
    "31": "Sikeleg, Medemena, Sensena,",
    "32": "Lebaot, Selim, Aen-Remon. Spolu dvadsa\u0165dev\u00e4\u0165 miest s ich dedinami.",
    "33": "Na n\u00ed\u017eine: Estaol, Sarea, Asena,",
    "34": "Zanoe, Enganim, Tafua, Enaim,",
    "35": "Jerimot, Odolam, Socho, Azeka,",
    "36": "Saraim, Aditaim, Gedera, Gederotaim: \u0161trn\u00e1s\u0165 miest s ich dedinami.",
    "37": "Sanan, Hadasa, Magdal-gad,",
    "38": "Delean, Masefa, Jektel,",
    "39": "Lachi\u0161, Baskat, Eglon,",
    "40": "Chebon, Leheman, Ketlis,",
    "41": "Giderot, Bet-Dagon N\u00e1ma a Makeda: \u0161estn\u00e1s\u0165 miest s ich dedinami.",
    "42": "Labana, Eter, Asan,",
    "43": "Jefta, Esna, Nesib,",
    "44": "Keila, Achzib, Maresa: dev\u00e4\u0165 miest s ich dedinami.",
    "45": "Akaron so svojimi dedinami a osadami.",
    "46": "Od Akarona a\u017e po more v\u0161etko, \u010do je na okol\u00ed (Azota a jeho ded\u00edn):",
    "47": "Azot s jeho dedinami a osadami, Gaza s jej dedinami a osadami a\u017e po Egyptsk\u00fd potok. Ve\u013ek\u00e9 more je teda hranica.",
    "48": "Na vrchovine: Samir, Jeter, Sokot,",
    "49": "Dana, Karjat-sena, to je Dabir,",
    "50": "Anab, Istemo, Anim,",
    "51": "Gosen, Olon a Gilo: jeden\u00e1s\u0165 miest s ich dedinami.",
    "52": "Arab, Ruma, Es\u00e1n,",
    "53": "Janum, Bet-Tafua, Afeka,",
    "54": "Atmata, Karjat-Arbe, to je Hebron, a Sior: dev\u00e4\u0165 miest s ich dedinami.",
    "55": "Maon, Karmel, Zif, Jota,",
    "56": "Jezrael, Jukadam, Zanoe,",
    "57": "Akain, Gabaa Tamma: desa\u0165 miest s ich dedinami.",
    "58": "Halhul, Besur, Gedor,",
    "59": "Maret, Bet-Anot, Eltekon: \u0161es\u0165 miest s ich dedinami.",
    "60": "Karjat-b\u00e1l, to je Karjatiarim, a Areba: dve mest\u00e1 s ich dedinami.",
    "61": "Na p\u00fa\u0161ti: Bet-Araba, Medin, Sachacha,",
    "62": "Nebsan, So\u013en\u00e9 mesto a Engadi: \u0161es\u0165 miest s ich dedinami.",
    "63": "Ale Jebuzejcov, obyvate\u013eov Jeruzalema, J\u00fadovci nemohli vypudi\u0165. Tak Jebuzejci b\u00fdvaj\u00fa s J\u00fadovcami v Jeruzaleme a\u017e dodnes."
}