{
    "1": "Najvy\u0161\u0161\u00ed k\u0148az Elja\u0161ib a jeho bratia k\u0148azi sa teda pustili do pr\u00e1ce a postavili Ov\u010diu br\u00e1nu. Posv\u00e4tili ju a osadili jej vr\u00e1ta. Stavali \u010falej a\u017e po ve\u017eu Mea, posv\u00e4tili ju a v stavbe pokra\u010dovali a\u017e po ve\u017eu Chananel.",
    "2": "Ved\u013ea stavali chlapi z Jericha a ved\u013ea nich Imriho syn Zakur.",
    "3": "Rybn\u00fa br\u00e1nu stavali Hasenaaovi synovia. Oni ju pokryli tr\u00e1mami a osadili jej vr\u00e1ta i jej pozd\u013a\u017ene a prie\u010dne z\u00e1vory.",
    "4": "Ved\u013ea nich opravoval Meromot, syn Hakosovho syna Uri\u00e1\u0161a. Ved\u013ea neho opravoval Me\u0161ulam, syn Me\u0161ezabelovho syna Berechi\u00e1\u0161a, a ved\u013ea neho opravoval B\u00e1nov syn Sadok.",
    "5": "Ved\u013ea neho opravovali Tekoania, len\u017ee poprednej\u0161\u00ed z nich neskl\u00e1\u0148ali poddajne \u0161iju pred svojimi dozera\u010dmi.",
    "6": "Star\u00fa br\u00e1nu opravovali Paseachov syn Jojada a Besodi\u00e1\u0161ov syn Me\u0161ulam. Oni ju zakryli tr\u00e1mami a osadili jej vr\u00e1ta i jej pozd\u013a\u017ene a prie\u010dne z\u00e1vory.",
    "7": "Ved\u013ea nich opravovali Gabaon\u010dan Melati\u00e1\u0161 a Meronoran Jadon, mu\u017ei z Gabaona a Masfy, pri stolici vlad\u00e1ra za Riekou.",
    "8": "Ved\u013ea opravoval Charchai\u00e1\u0161ov syn Uziel so zlatn\u00edkmi, ved\u013ea neho opravoval Chanani\u00e1\u0161, jeden z masti\u010dk\u00e1rov, a opravili jeruzalemsk\u00e9 hradby a\u017e po \u0161irok\u00fd m\u00far.",
    "9": "Ved\u013ea opravoval Churov syn Refai\u00e1\u0161, predstaven\u00fd polovice jeruzalemsk\u00e9ho okresu.",
    "10": "Ved\u013ea opravoval Charumafov syn Jedai\u00e1\u0161 oproti svojmu domu, ved\u013ea neho opravoval Cha\u0161abnei\u00e1\u0161ov syn Chatu\u0161.",
    "11": "Druh\u00fd \u00fasek s Pecnou ve\u017eou opravoval Charimov syn Malki\u00e1\u0161 a Pachat-Moabov syn Cha\u0161ub.",
    "12": "Ved\u013ea opravoval Halhoche\u0161ov syn \u0160alum, predstaven\u00fd druhej polovice jeruzalemsk\u00e9ho okresu, on so svojimi dc\u00e9rami.",
    "13": "Br\u00e1nu na doline opravoval Chanun s osadn\u00edkmi zo Zanoach. Oni ju postavili a osadili jej vr\u00e1ta i jej pozd\u013a\u017ene a prie\u010dne z\u00e1vory a opravili tis\u00edc lak\u0165ov m\u00faru a\u017e po Hnojn\u00fa br\u00e1nu.",
    "14": "Hnojn\u00fa br\u00e1nu opravoval Rechabov syn Malki\u00e1\u0161, predstaven\u00fd okresu Bethakerema. On ju postavil a osadil jej vr\u00e1ta i jej pozd\u013a\u017ene a prie\u010dne z\u00e1vory.",
    "15": "Br\u00e1nu pri studnici opravoval Kolchozov syn \u0160alun, predstaven\u00fd masfansk\u00e9ho okresu. Postavil ju, pokryl ju a\u00a0osadil jej vr\u00e1ta i\u00a0jej pozd\u013a\u017ene a\u00a0prie\u010dne z\u00e1vory, takisto Rybni\u010dn\u00fd m\u00far vodovodu pri Kr\u00e1\u013eovskej z\u00e1hrade a\u017e po schody, ktor\u00e9 ved\u00fa z\u00a0D\u00e1vidovho mesta dolu.",
    "16": "Za n\u00edm opravoval Azbukov syn Nehemi\u00e1\u0161, predstaven\u00fd betsursk\u00e9ho okresu, a\u017e oproti D\u00e1vidov\u00fdm hrobom a a\u017e po uroben\u00fd rybn\u00edk a \u010falej po Dom bohatierov.",
    "17": "Za n\u00edm opravovali leviti. Baniho syn Rechum, ved\u013ea neho opravoval Cha\u0161abi\u00e1\u0161, predstaven\u00fd polovice keilsk\u00e9ho okresu, a jeho okres.",
    "18": "Za n\u00edm opravovali ich bratia. Chenadadov syn Bavai, predstaven\u00fd druhej polovice keilsk\u00e9ho okresu.",
    "19": "Ved\u013ea neho opravoval Jozueho syn Ezer, predstaven\u00fd Masfy, druh\u00fd \u00fasek pozd\u013a\u017e miesta, kade sa vystupuje ku zbrojnici v uhle.",
    "20": "Za n\u00edm ve\u013emi usilovne opravoval Zabdiho syn Baruch druh\u00fd \u00fasek od uhla a\u017e po dvere domu najvy\u0161\u0161ieho k\u0148aza Elja\u0161iba.",
    "21": "Za n\u00edm opravoval Meremot, syn Hakosovho syna Uri\u00e1\u0161a, druh\u00fd \u00fasek odo dver\u00ed Elja\u0161ibovho domu a\u017e pokia\u013e siahal Elja\u0161ibov dom.",
    "22": "Za n\u00edm opravovali k\u0148azi, mu\u017eovia z rov\u00edn.",
    "23": "Za nimi opravovali Benjam\u00edn a Cha\u0161ub oproti svojim domom. Za nimi opravoval Azari\u00e1\u0161, syn Anani\u00e1\u0161ovho syna M\u00e1sij\u00e1\u0161a, ne\u010faleko svojho domu.",
    "24": "Za n\u00edm opravoval Chenadadov syn Binui druh\u00fd \u00fasek od Azari\u00e1\u0161ovho pr\u00edbytku po z\u00e1hyb a po roh.",
    "25": "Uzaiho syn Palal opravoval oproti z\u00e1hybu ve\u017ee, ktor\u00e1 \u010dnie v hornej \u010dasti kr\u00e1\u013eovsk\u00e9ho domu pri v\u00e4zenskom dvore, za n\u00edm Paro\u0161ov syn Pedai\u00e1\u0161.",
    "26": "Chr\u00e1mov\u00ed nevo\u013en\u00edci, ktor\u00ed b\u00fdvali na Ofele, opravovali a\u017e oproti Vodnej br\u00e1ne na v\u00fdchode a a\u017e po ve\u017eu, \u010do tu vy\u010dnievala.",
    "27": "Za nimi opravovali Tekoania druh\u00fd \u00fasek od n\u00e1protivn\u00e9ho miesta ve\u013ekej ve\u017ee, \u010do tu vy\u010dnievala, po Ofelsk\u00fd m\u00far.",
    "28": "Vy\u0161e Konskej br\u00e1ny opravovali k\u0148azi, ka\u017ed\u00fd oproti svojmu domu.",
    "29": "Za nimi opravoval Imerov syn Sadok oproti svojmu domu. Za n\u00edm opravoval \u0160echani\u00e1\u0161ov syn \u0160emai\u00e1\u0161, str\u00e1\u017eca V\u00fdchodnej br\u00e1ny.",
    "30": "Za n\u00edm opravoval \u0160elemi\u00e1\u0161ov syn Chanani\u00e1\u0161 a Salafov \u0161iesty syn Chanun druh\u00fd \u00fasek. Za n\u00edm opravoval Berechi\u00e1\u0161ov syn Me\u0161ulam oproti svojmu bytu.",
    "31": "Za n\u00edm opravoval Malki\u00e1\u0161, \u010dlen zlatn\u00edkov, a\u017e po dom chr\u00e1mov\u00fdch nevo\u013en\u00edkov a kupcov oproti str\u00e1\u017enej br\u00e1ne a a\u017e po Horn\u00fa ro\u017en\u00fa izbu.",
    "32": "Medzi Hornou izbou na rohu a medzi Ov\u010dou br\u00e1nou opravovali zlatn\u00edci a kupci. -",
    "33": "Ke\u010f sa Sanabalat dozvedel, \u017ee staviame m\u00far, rozhneval sa a ve\u013emi sa zlostil. Posmieval sa \u017didom",
    "34": "a pred svojimi s\u00fakme\u0148ovcami a samarijsk\u00fdm davom sa vyslovil: \"\u010co to robia t\u00edto mizern\u00ed \u017didia?! Dovolia im to? Vari bud\u00fa obetova\u0165? Vari za de\u0148 skon\u010dia? Vari bud\u00fa vedie\u0165 z hrom\u00e1d prachu op\u00e4\u0165 urobi\u0165 kamene, ktor\u00e9 \u013eahli popolom?\"",
    "35": "Amon\u010dan Tobi\u00e1\u0161, ktor\u00fd st\u00e1l pri \u0148om, vyslovil sa takisto: \"Len nech stavaj\u00fa! Ve\u010f sta\u010d\u00ed, ke\u010f pr\u00edde l\u00ed\u0161ka, preraz\u00ed ich kamenn\u00fd m\u00far.\"",
    "36": "\"Po\u010duj, Bo\u017ee n\u00e1\u0161, ako nami poh\u0155daj\u00fa! Vr\u00e1\u0165 ich pohanenie na ich hlavu a vydaj ich na lup v krajine, kde bud\u00fa zajatcami!",
    "37": "Neodpus\u0165 ich nepr\u00e1vos\u0165. Nech sa ich hriech nezotrie spred tvojej tv\u00e1re, lebo pop\u00fadzali teba pred stavaj\u00facimi.\"",
    "38": "No my sme stavali m\u00far \u010falej, a ke\u010f bol cel\u00fd m\u00far dopoly posp\u00e1jan\u00fd, chopil sa \u013eud s chu\u0165ou \u010fal\u0161ej pr\u00e1ce."
}