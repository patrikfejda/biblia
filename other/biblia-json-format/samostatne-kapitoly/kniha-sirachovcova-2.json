{
    "1": "Synu, ak ide\u0161 sl\u00fa\u017ei\u0165 Bohu, stoj (pevne) v spravodlivosti a b\u00e1zni a priprav sa na sk\u00fa\u0161ku!",
    "2": "Upon\u00ed\u017e si srdce a vytrvaj, naklo\u0148 svoj sluch a prijmi rozumn\u00e9 slovo a neznepokojuj sa, ke\u010f ti pr\u00edde \u010das pohromy.",
    "3": "Zn\u00e1\u0161aj, \u010do ti zn\u00e1\u0161a\u0165 uklad\u00e1 Boh; pevne sa pridaj k Bohu a vytrvaj, aby si vzr\u00e1stol \u017eivotom, ke\u010f pr\u00edde koniec.",
    "4": "Prij\u00edmaj v\u0161etko, \u010do \u0165a zastihne, vytrvaj v bolesti, maj trpezlivos\u0165, ak \u0165a nie\u010do su\u017euje.",
    "5": "Lebo zlato a striebro \u010distia oh\u0148om a bohumil\u00fdch \u013eud\u00ed v peci utrpenia.",
    "6": "D\u00f4veruj v Boha a on \u0165a vyslobod\u00ed, urob priamou svoju cestu a d\u00fafaj v neho! Zachovaj si b\u00e1ze\u0148 pred n\u00edm a vydr\u017e v nej do staroby!",
    "7": "Ktor\u00ed sa boj\u00edte P\u00e1na, \u010dakajte a\u017e sa zmiluje, neodklo\u0148te sa od neho, aby ste neklesli.",
    "8": "Ktor\u00ed sa boj\u00edte, majte k nemu d\u00f4veru, a va\u0161a odmena v\u00e1s neminie,",
    "9": "Ktor\u00ed sa boj\u00edte P\u00e1na, d\u00fafajte v neho, a na va\u0161e obla\u017eenie pr\u00edde jeho z\u013eutovanie.",
    "10": "Ktor\u00ed sa boj\u00edte P\u00e1na, milujte ho, a va\u0161e srdcia sa do\u017eij\u00fa jasnosti.",
    "11": "Synovia, pozrite na d\u00e1vne pokolenia a vedzte, \u017ee nikoho nestihlo zahanbenie, kto d\u00fafal v P\u00e1na.",
    "12": "Kto\u017ee bol opusten\u00fd, ak vytrval pri jeho prik\u00e1zaniach? K\u00fdm\u017ee opovrhol, ak ho niekto vz\u00fdval (o pomoc)?",
    "13": "Lebo Boh je dobrotiv\u00fd a milosrdn\u00fd a odp\u00fa\u0161\u0165a viny, ke\u010f nastane s\u00fa\u017eenie, ochr\u00e1ni v\u0161etk\u00fdch, ktor\u00ed ho \u00faprimne h\u013eadaj\u00fa.",
    "14": "No beda t\u00fdm, \u010do maj\u00fa srdce dvojak\u00e9 a hrie\u0161ne \u00fasta i zlo\u010dinn\u00e9 ruky, ako i hrie\u0161nikovi, ktor\u00fd chod\u00ed svetom dvojakou cestou!",
    "15": "Beda tak\u00fdm, ktor\u00ed maj\u00fa ochabnut\u00e9 srdce a ned\u00f4veruj\u00fa v Boha, a preto ich neberie do svojej ochrany.",
    "16": "Beda tak\u00fdm, ktor\u00ed stratili trpezlivos\u0165 a ktor\u00ed opustili priame cesty a uch\u00fdlili sa na cesty nepr\u00e1vosti.",
    "17": "Lebo \u010do urobia, a\u017e P\u00e1n za\u010dne kona\u0165 prehliadku?",
    "18": "Ktor\u00ed sa boja P\u00e1na, nebud\u00fa neposlu\u0161n\u00ed jeho slovu, ktor\u00ed ho miluj\u00fa, zachovaj\u00fa jeho cestu.",
    "19": "Ktor\u00ed sa boja P\u00e1na, h\u013eadaj\u00fa, \u010do je mu mil\u00e9, a ktor\u00ed ho miluj\u00fa, bud\u00fa pln\u00ed jeho z\u00e1kona.",
    "20": "Ktor\u00ed sa boja P\u00e1na, maj\u00fa pripraven\u00e9 srdcia a bud\u00fa si pred n\u00edm sv\u00e4to po\u010d\u00edna\u0165.",
    "21": "Ktor\u00ed sa boja P\u00e1na, zachov\u00e1vaj\u00fa jeho pr\u00edkazy a zachovaj\u00fa si trpezlivos\u0165, a\u017e na nich zhliadne;",
    "22": "i povedia si: \"Ak nebudeme robi\u0165 pok\u00e1nie, (strestaj n\u00e1s, Bo\u017ee!), nech upadneme do r\u00fak P\u00e1na, a nie do r\u00fak \u013eud\u00ed!\" Lebo ak\u00e1 je jeho velebnos\u0165, tak\u00e9 je aj jeho milosrdenstvo."
}