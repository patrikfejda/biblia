{
    "1": {
        "1": "Pavol, apo\u0161tol Krista Je\u017ei\u0161a, z pr\u00edkazu Boha, n\u00e1\u0161ho spasite\u013ea, a Krista Je\u017ei\u0161a, na\u0161ej n\u00e1deje,",
        "2": "Timotejovi, prav\u00e9mu synovi vo viere: Milos\u0165, milosrdenstvo a pokoj od Boha Otca i od Krista Je\u017ei\u0161a, n\u00e1\u0161ho P\u00e1na.",
        "3": "Ke\u010f som \u0161iel do Maced\u00f3nska, prosil som \u0165a, aby si zostal v Efeze a prik\u00e1zal niektor\u00fdm, aby neu\u010dili inak",
        "4": "a nezaoberali sa b\u00e1jkami a nekone\u010dn\u00fdmi rodokme\u0148mi, ktor\u00e9 podporuj\u00fa viac \u0161kriepky ako Bo\u017e\u00ed pl\u00e1n, ktor\u00fd je vo viere.",
        "5": "Cie\u013eom prik\u00e1zania je l\u00e1ska vych\u00e1dzaj\u00faca z \u010dist\u00e9ho srdca, dobr\u00e9ho svedomia a \u00faprimnej viery,",
        "6": "od \u010doho niektor\u00ed odbo\u010dili a dali sa na pr\u00e1zdne re\u010di.",
        "7": "Chc\u00fa by\u0165 u\u010dite\u013emi z\u00e1kona, a nerozumej\u00fa ani tomu, \u010do hovoria, ani tomu, \u010do tvrdia.",
        "8": "Vieme, \u017ee z\u00e1kon je dobr\u00fd, ak ho niekto spr\u00e1vne pou\u017e\u00edva,",
        "9": "pri\u010dom vie, \u017ee z\u00e1kon nie je dan\u00fd pre spravodliv\u00e9ho, ale pre nespravodliv\u00fdch a nepoddajn\u00fdch, pre bezbo\u017en\u00fdch a hrie\u0161nikov, pre zvrhl\u00fdch a svet\u00e1kov, pre otcovrahov a matkovrahov, pre vrahov v\u00f4bec,",
        "10": "pre smiln\u00edkov, s\u00falo\u017en\u00edkov mu\u017eov, \u00fanoscov, luh\u00e1rov, krivopr\u00edsa\u017en\u00edkov a pre \u010doko\u013evek in\u00e9, \u010do sa prie\u010di zdrav\u00e9mu u\u010deniu,",
        "11": "pod\u013ea evanjelia o sl\u00e1ve blahoslaven\u00e9ho Boha, ktor\u00e9 mi bolo zveren\u00e9.",
        "12": "\u010eakujem tomu, ktor\u00fd ma posilnil, Kristovi Je\u017ei\u0161ovi, n\u00e1\u0161mu P\u00e1novi, \u017ee ma uznal za vern\u00e9ho a zveril mi slu\u017ebu,",
        "13": "hoci som bol predt\u00fdm r\u00faha\u010d, prenasledovate\u013e a n\u00e1siln\u00edk. No dosiahol som milosrdenstvo, lebo som to robil z nevedomosti v nevere.",
        "14": "Ale nadmieru sa rozhojnila milos\u0165 n\u00e1\u0161ho P\u00e1na s vierou a l\u00e1skou, ktor\u00e9 s\u00fa v Kristovi Je\u017ei\u0161ovi.",
        "15": "Toto slovo je spo\u013eahliv\u00e9 a \u00faplne vierohodn\u00e9: Kristus Je\u017ei\u0161 pri\u0161iel na svet zachr\u00e1ni\u0165 hrie\u0161nikov; a ja som prv\u00fd z nich.",
        "16": "Ale dosiahol som milosrdenstvo, aby na mne na prvom uk\u00e1zal Kristus Je\u017ei\u0161 v\u0161etku zhovievavos\u0165 ako pr\u00edklad pre t\u00fdch, \u010do v neho uveria pre ve\u010dn\u00fd \u017eivot.",
        "17": "Kr\u00e1\u013eovi vekov, nesmrte\u013en\u00e9mu, nevidite\u013en\u00e9mu jedin\u00e9mu Bohu \u010des\u0165 a sl\u00e1va na veky vekov. Amen.",
        "18": "Toto prik\u00e1zanie ti zverujem, syn m\u00f4j Timotej, pod\u013ea predo\u0161l\u00fdch proroctiev o tebe, aby si nimi posilnen\u00fd bojoval dobr\u00fd boj,",
        "19": "aby si mal vieru a dobr\u00e9 svedomie, ktor\u00e9 niektor\u00ed odvrhli a stroskotali vo viere.",
        "20": "K nim patr\u00ed Hymeneus a Alexander, ktor\u00fdch som vydal satanovi, aby sa odu\u010dili r\u00faha\u0165."
    },
    "2": {
        "1": "Predov\u0161etk\u00fdm teda \u017eiadam, aby sa konali prosby, modlitby a orodovania a vzd\u00e1vali sa v\u010faky za v\u0161etk\u00fdch \u013eud\u00ed,",
        "2": "za kr\u00e1\u013eov i za v\u0161etk\u00fdch, \u010do s\u00fa na vy\u0161\u0161\u00edch miestach, aby sme mohli \u017ei\u0165 tich\u00fdm a pokojn\u00fdm \u017eivotom vo v\u0161etkej n\u00e1bo\u017enosti a mravnej \u010distote.",
        "3": "Toto je dobr\u00e9 a mil\u00e9 pred Bohom, na\u0161\u00edm Spasite\u013eom,",
        "4": "ktor\u00fd chce, aby boli v\u0161etci \u013eudia spasen\u00ed a poznali pravdu.",
        "5": "Lebo jeden je Boh a jeden prostredn\u00edk medzi Bohom a \u013eu\u010fmi - \u010dlovek Kristus Je\u017ei\u0161,",
        "6": "ktor\u00fd vydal seba sam\u00e9ho ako v\u00fdkupn\u00e9 za v\u0161etk\u00fdch, ako svedectvo v pravom \u010dase.",
        "7": "A ja som ustanoven\u00fd za jeho hl\u00e1sate\u013ea a apo\u0161tola - hovor\u00edm pravdu, neklamem -, za u\u010dite\u013ea pohanov vo viere a pravde.",
        "8": "Chcem teda, aby sa mu\u017ei modlili na ka\u017edom mieste a dv\u00edhali \u010dist\u00e9 ruky bez hnevu a h\u00e1dok.",
        "9": "Podobne aj \u017eeny nech s\u00fa v odeve ozdobenom cudnos\u0165ou a nech sa kr\u00e1\u0161lia skromnos\u0165ou; nie pozapletan\u00fdmi vlasmi, zlatom a perlami alebo drah\u00fdmi \u0161atami,",
        "10": "ale, ako pristane \u017een\u00e1m, ktor\u00e9 vyzn\u00e1vaj\u00fa n\u00e1bo\u017enos\u0165, dobr\u00fdmi skutkami.",
        "11": "\u017dena nech sa u\u010d\u00ed v tichosti a v \u00faplnej podriadenosti.",
        "12": "U\u010di\u0165 \u017eene nedovo\u013eujem, ani vl\u00e1dnu\u0165 nad mu\u017eom, ale nech je tich\u00e1.",
        "13": "Ve\u010f prv\u00fd bol stvoren\u00fd Adam, a\u017e potom Eva.",
        "14": "A nie Adam bol zveden\u00fd, ale \u017eena sa dala zvies\u0165 a padla do hriechu.",
        "15": "Ale spas\u00ed sa roden\u00edm det\u00ed, ak vytrvaj\u00fa vo viere a l\u00e1ske, v posv\u00e4covan\u00ed a v triezvosti."
    },
    "3": {
        "1": "Toto slovo j spo\u013eahliv\u00e9: Kto sa usiluje by\u0165 biskupom, t\u00fa\u017ei po dobrom diele.",
        "2": "Ale biskup mus\u00ed by\u0165 bez \u00fahony, mu\u017e jednej \u017eeny, triezvy, rozv\u00e1\u017eny, slu\u0161n\u00fd, pohostinn\u00fd, schopn\u00fd u\u010di\u0165;",
        "3": "nie pijan, ani bitk\u00e1r, ale skromn\u00fd, nie nezn\u00e1\u0161anliv\u00fd, ani chamtiv\u00fd;",
        "4": "mus\u00ed dobre vies\u0165 svoj dom a deti dr\u017ea\u0165 v poslu\u0161nosti a v celkovej mravnej \u010distote.",
        "5": "Ve\u010f kto nevie vies\u0165 svoj dom, ako sa bude stara\u0165 o Bo\u017eiu cirkev?!",
        "6": "Nem\u00e1 to by\u0165 novoobr\u00e1tenec, aby nespy\u0161nel a neprepadol diablovmu ods\u00fadeniu.",
        "7": "Mus\u00ed ma\u0165 aj dobr\u00e9 svedectvo od t\u00fdch, \u010do s\u00fa mimo, aby neupadol do opovrhnutia a do diablovho os\u00eddla.",
        "8": "Takisto diakoni maj\u00fa by\u0165 cudn\u00ed, nie dvojak\u00ed v re\u010di, ani pr\u00edli\u0161 oddan\u00ed v\u00ednu, ani \u017eiadostiv\u00ed mrzk\u00e9ho zisku,",
        "9": "ale v \u010distom svedom\u00ed nech uchov\u00e1vaj\u00fa tajomstvo viery.",
        "10": "Aj ich treba najprv vysk\u00fa\u0161a\u0165; a\u017e potom, ke\u010f sa uk\u00e1\u017eu bez \u00fahony, nech konaj\u00fa slu\u017ebu.",
        "11": "Podobne aj \u017eeny nech s\u00fa cudn\u00e9, nie klebetn\u00e9, triezve a vern\u00e9 vo v\u0161etkom.",
        "12": "Diakoni nech s\u00fa mu\u017ei jednej \u017eeny a nech dobre ved\u00fa svoje deti a svoje domy.",
        "13": "Lebo t\u00ed, \u010do bud\u00fa dobre kona\u0165 svoju slu\u017ebu, z\u00edskaj\u00fa si d\u00f4stojn\u00e9 postavenie a ve\u013ek\u00fa istotu vo viere, ktor\u00e1 je v Kristovi Je\u017ei\u0161ovi.",
        "14": "Toto ti p\u00ed\u0161em v n\u00e1deji, \u017ee \u010doskoro pr\u00eddem k tebe,",
        "15": "ale ak sa ome\u0161k\u00e1m, aby si vedel, ako si m\u00e1\u0161 po\u010d\u00edna\u0165 v Bo\u017eom dome, ktor\u00fdm je Cirkev \u017eiv\u00e9ho Boha, st\u013ap a opora pravdy.",
        "16": "A v\u0161etci vyzn\u00e1vaj\u00fa, \u017ee ve\u013ek\u00e9 je tajomstvo n\u00e1bo\u017enosti: On sa zjavil v tele, bol ospravedlnen\u00fd v Duchu, uk\u00e1zal sa anjelom, zvestovali ho n\u00e1rodom, na svete v neho uverili, vzat\u00fd bol do sl\u00e1vy."
    },
    "4": {
        "1": "Duch v\u00fdslovne hovor\u00ed, \u017ee v posledn\u00fdch \u010dasoch niektor\u00ed odpadn\u00fa od viery a bud\u00fa sa pridr\u017eiava\u0165 zvodn\u00fdch duchov a u\u010denia d\u00e9monov,",
        "2": "zveden\u00ed pokrytectvom luh\u00e1rov, ktor\u00ed maj\u00fa na svedom\u00ed vyp\u00e1len\u00e9 znamenie;",
        "3": "zabra\u0148uj\u00fa \u017eeni\u0165 sa a jes\u0165 pokrmy, ktor\u00e9 Boh stvoril, aby ich so vzd\u00e1van\u00edm v\u010faky po\u017e\u00edvali veriaci a t\u00ed, \u010do spoznali pravdu.",
        "4": "Ve\u010f v\u0161etko, \u010do Boh stvoril, je dobr\u00e9 a nem\u00e1 sa zavrhova\u0165 ni\u010d, \u010do sa prij\u00edma so vzd\u00e1van\u00edm v\u010faky,",
        "5": "lebo sa to posv\u00e4cuje Bo\u017e\u00edm slovom a modlitbou.",
        "6": "Ak toto bude\u0161 predklada\u0165 bratom, bude\u0161 dobr\u00fdm slu\u017eobn\u00edkom Krista Je\u017ei\u0161a, \u017eiven\u00fdm slovami viery a dobr\u00e9ho u\u010denia, ktor\u00e9 si si osvojil.",
        "7": "Svet\u00e1ckym a babsk\u00fdm b\u00e1jkam sa vyh\u00fdbaj. Cvi\u010d sa v n\u00e1bo\u017enosti!",
        "8": "Lebo telesn\u00e9 cvi\u010denie m\u00e1lo oso\u017e\u00ed, ale n\u00e1bo\u017enos\u0165 je u\u017eito\u010dn\u00e1 na v\u0161etko a m\u00e1 pris\u013e\u00fabenie pre teraj\u0161\u00ed aj bud\u00faci \u017eivot.",
        "9": "Toto slovo je spo\u013eahliv\u00e9 a hodn\u00e9 prija\u0165 ho \u00faplne.",
        "10": "Preto sa nam\u00e1hame a z\u00e1pas\u00edme, lebo m\u00e1me n\u00e1dej v \u017eiv\u00e9ho Boha, ktor\u00fd je spasite\u013eom v\u0161etk\u00fdch \u013eud\u00ed, najm\u00e4 veriacich.",
        "11": "Toto prikazuj a u\u010d!",
        "12": "Nech nik tebou nepoh\u0155da preto, \u017ee si mlad\u00fd; ale bu\u010f vzorom veriacim v slove, v spr\u00e1van\u00ed, v l\u00e1ske, vo viere, v \u010distote.",
        "13": "K\u00fdm nepr\u00eddem, venuj sa \u010d\u00edtaniu, povzbudzovaniu a vyu\u010dovaniu.",
        "14": "Nezanedb\u00e1vaj dar, ktor\u00fd je v tebe a ktor\u00fd si dostal skrze proroctvo, vkladan\u00edm r\u00fak star\u0161\u00edch.",
        "15": "Toto si vezmi k srdcu a tomuto \u017ei, aby tvoj pokrok bol v\u0161etk\u00fdm zrejm\u00fd.",
        "16": "D\u00e1vaj pozor na seba a na u\u010denie; bu\u010f v tom vytrval\u00fd. Lebo ak si bude\u0161 takto po\u010d\u00edna\u0165, zachr\u00e1ni\u0161 seba aj t\u00fdch, \u010do \u0165a po\u010d\u00favaj\u00fa."
    },
    "5": {
        "1": "Star\u0161ieho nekarhaj, ale ho napom\u00ednaj ako otca, mlad\u00fdch ako bratov,",
        "2": "star\u0161ie \u017eeny ako matky, mlad\u0161ie ako sestry vo v\u0161etkej \u010distote.",
        "3": "Maj v \u00facte vdovy, ktor\u00e9 s\u00fa naozaj vdovami.",
        "4": "Ale ak m\u00e1 niektor\u00e1 vdova deti alebo vn\u00fa\u010dat\u00e1, nech sa predov\u0161etk\u00fdm ony u\u010dia ma\u0165 \u00factu vo\u010di svojej rodine a odpl\u00e1ca\u0165 rodi\u010dom svoj dlh, lebo to je mil\u00e9 pred Bohom.",
        "5": "T\u00e1, ktor\u00e1 je naozaj vdovou a je osamel\u00e1, d\u00fafa v Boha a d\u0148om i nocou vytrvalo pros\u00ed a modl\u00ed sa.",
        "6": "Ale t\u00e1, \u010do \u017eije v rozko\u0161iach, je za \u017eiva m\u0155tva.",
        "7": "A toto prikazuj: aby boli bez\u00fahonn\u00e9.",
        "8": "Ve\u010f kto sa nestar\u00e1 o svojich, najm\u00e4 o dom\u00e1cich, zaprel vieru a je hor\u0161\u00ed ako neveriaci.",
        "9": "Za vdovu nech sa zap\u00ed\u0161e len t\u00e1, ktor\u00e1 m\u00e1 najmenej \u0161es\u0165desiat rokov, bola man\u017eelkou jedn\u00e9ho mu\u017ea",
        "10": "a m\u00e1 svedectvo dobr\u00fdch skutkov: ak vychovala deti bola pohostinn\u00e1, um\u00fdvala nohy sv\u00e4t\u00fdm, pom\u00e1hala su\u017eovan\u00fdm a v\u017edy sa usilovala o v\u0161etko dobr\u00e9.",
        "11": "Mlad\u0161ie vdovy v\u0161ak odmietaj; lebo ke\u010f ich zmyselnos\u0165 odvr\u00e1ti od Krista chc\u00fa sa vyda\u0165;",
        "12": "a s\u00fa ods\u00faden\u00e9, lebo poru\u0161ili prvotn\u00fa vernos\u0165.",
        "13": "B\u00fdvaj\u00fa aj z\u00e1ha\u013e\u010div\u00e9 a zvykaj\u00fa si chodi\u0165 po domoch. A nie s\u00fa len z\u00e1ha\u013e\u010div\u00e9, ale aj klebetn\u00e9 a v\u0161ete\u010dn\u00e9 a navravia, \u010do sa nepatr\u00ed.",
        "14": "Preto chcem aby sa mlad\u0161ie vydali, rodili deti, viedli dom\u00e1cnos\u0165 a ned\u00e1vali protivn\u00edkovi pr\u00edle\u017eitos\u0165 na potupovanie.",
        "15": "Ve\u010f niektor\u00e9 sa u\u017e obr\u00e1tili sp\u00e4\u0165 za satanom.",
        "16": "Ak niektor\u00e1 veriaca m\u00e1 vdovy, nech sa o ne star\u00e1 a nech sa neza\u0165a\u017euje cirkev, aby sta\u010dilo pre tie, \u010do s\u00fa naozaj vdovami.",
        "17": "Star\u0161\u00ed, ktor\u00ed s\u00fa dobr\u00fdmi predstaven\u00fdmi, zasluhuj\u00fa si dvojn\u00e1sobn\u00fa \u00factu, najm\u00e4 ti, \u010do sa nam\u00e1haj\u00fa pri slove a vyu\u010dovan\u00ed.",
        "18": "Ve\u010f P\u00edsmo hovor\u00ed: \"Ml\u00e1tiacemu volovi nezavia\u017ee\u0161 papu\u013eu\" a \"Robotn\u00edk si zasl\u00fa\u017ei svoju mzdu.\"",
        "19": "Proti star\u0161iemu neprij\u00edmaj \u017ealobu, iba ak by ju potvrdili dvaja alebo traja svedkovia.",
        "20": "T\u00fdch, \u010do hre\u0161ia, karhaj pred v\u0161etk\u00fdmi, aby sa b\u00e1li aj ostatn\u00ed.",
        "21": "Zaprisah\u00e1vam \u0165a pred Bohom a Kristom Je\u017ei\u0161om a pred vyvolen\u00fdmi anjelmi, aby si toto zachov\u00e1val bez predpojatosti a nerobil ni\u010d, \u010d\u00edm by si sa prikl\u00e1\u0148al k niektorej strane.",
        "22": "Na nikoho pren\u00e1hlene nevkladaj ruky a nemaj \u00fa\u010das\u0165 na cudz\u00edch hriechoch. Zachovaj sa \u010dist\u00fd!",
        "23": "Nepi u\u017e iba vodu, ale pre svoj \u017eal\u00fadok a \u010dast\u00e9 choroby u\u017e\u00edvaj trochu v\u00edna.",
        "24": "Hriechy niektor\u00fdch \u013eud\u00ed s\u00fa zjavn\u00e9 e\u0161te pred s\u00fadom; niektor\u00fdch iba nasleduj\u00fa.",
        "25": "Podobne zjavn\u00e9 s\u00fa aj dobr\u00e9 skutky; a tie, \u010do nie s\u00fa tak\u00e9, nem\u00f4\u017eu zosta\u0165 skryt\u00e9."
    },
    "6": {
        "1": "V\u0161etci, \u010do s\u00fa pod jarmom, otroci, nech pokladaj\u00fa svojich p\u00e1nov za hodn\u00fdch v\u0161etkej \u00facty, aby Bo\u017eie meno a u\u010denie neboli vystaven\u00e9 r\u00fahaniu.",
        "2": "A t\u00ed, \u010do maj\u00fa p\u00e1nov veriacich, nech ich nezneva\u017euj\u00fa preto, \u017ee s\u00fa bratmi, ale nech im sl\u00fa\u017eia t\u00fdm ochotnej\u0161ie, \u017ee s\u00fa veriaci a milovan\u00ed a maj\u00fa \u00fa\u010das\u0165 na dobrodeniach. Takto u\u010d a povzbudzuj!",
        "3": "Kto u\u010d\u00ed in\u00e1\u010d a neprid\u0155\u017ea sa zdrav\u00fdch slov n\u00e1\u0161ho P\u00e1na Je\u017ei\u0161a Krista a u\u010denia, ktor\u00e9 zodpoved\u00e1 n\u00e1bo\u017enosti,",
        "4": "je nadut\u00fd, ni\u010d nevie, ale chorobne sa \u0161kriepi a h\u00e1da o slov\u00e1. Z toho vznik\u00e1 z\u00e1vis\u0165, zvady, r\u00fahania, zl\u00e9 upodozrievania,",
        "5": "trenice \u013eud\u00ed, ktor\u00ed maj\u00fa skazen\u00fa myse\u013e a s\u00fa pozbaven\u00ed pravdy a n\u00e1bo\u017enos\u0165 pokladaj\u00fa za zdroj zisku.",
        "6": "A n\u00e1bo\u017enos\u0165 so spokojnos\u0165ou je naozaj ve\u013ek\u00fdm ziskom.",
        "7": "Ve\u010f ni\u010d sme si na svet nepriniesli a ni\u010d si ani nem\u00f4\u017eeme odnies\u0165.",
        "8": "Uspokoj\u00edme sa s t\u00fdm, \u017ee m\u00e1me \u010do jes\u0165 a \u010do si obliec\u0165.",
        "9": "Lebo t\u00ed, \u010do chc\u00fa zbohatn\u00fa\u0165, upadaj\u00fa do poku\u0161enia a os\u00eddla a do mnoh\u00fdch nezmyseln\u00fdch a \u0161kodliv\u00fdch \u017eiadost\u00ed, ktor\u00e9 \u013eud\u00ed pon\u00e1raj\u00fa do z\u00e1huby a zatratenia.",
        "10": "Lebo kore\u0148om v\u0161etk\u00e9ho zla je l\u00e1ska k peniazom; niektor\u00ed po nich pachtili, a tak zabl\u00fadili od viery a sp\u00f4sobili si mnoho bolesti.",
        "11": "Ale ty, Bo\u017e\u00ed \u010dlovek, utekaj pred t\u00fdm a usiluj sa o spravodlivos\u0165, n\u00e1bo\u017enos\u0165, vieru, l\u00e1sku, trpezlivos\u0165, miernos\u0165.",
        "12": "Bojuj dobr\u00fd boj viery a zmocni sa ve\u010dn\u00e9ho \u017eivota; ve\u010f do\u0148 si povolan\u00fd a zlo\u017eil si pred mnoh\u00fdmi svedkami dobr\u00e9 vyznanie.",
        "13": "prikazujem ti pred Bohom, ktor\u00fd v\u0161etk\u00e9mu d\u00e1va \u017eivot, a pred Kristom Je\u017ei\u0161om, ktor\u00fd dobr\u00fdm vyznan\u00edm vydal pred Ponciom Pil\u00e1tom svedectvo:",
        "14": "Zachovaj prik\u00e1zanie bez po\u0161kvrny a bez \u00fahony a\u017e do pr\u00edchodu n\u00e1\u0161ho P\u00e1na Je\u017ei\u0161a Krista,",
        "15": "ktor\u00e9ho v pravom \u010dase uk\u00e1\u017ee blahoslaven\u00fd a jedin\u00fd vl\u00e1dca, Kr\u00e1\u013e kr\u00e1\u013eov a P\u00e1n p\u00e1nov.",
        "16": "On jedin\u00fd m\u00e1 nesmrte\u013enos\u0165 a preb\u00fdva v nepr\u00edstupnom svetle; jeho nik z \u013eud\u00ed nevidel, ani vidie\u0165 nem\u00f4\u017ee. Jemu \u010des\u0165 a ve\u010dn\u00e1 vl\u00e1da. Amen.",
        "17": "T\u00fdm, \u010do s\u00fa bohat\u00ed v tomto veku, prikazuj, nech nie s\u00fa namyslen\u00ed a nevkladaj\u00fa n\u00e1dej do neist\u00e9ho bohatstva, ale v Boha, ktor\u00fd n\u00e1m hojne d\u00e1va v\u0161etko na u\u017e\u00edvanie,",
        "18": "nech robia dobre a stan\u00fa sa bohat\u00fdmi na dobr\u00e9 skutky, nech s\u00fa \u0161tedr\u00ed a vedia sa podeli\u0165,",
        "19": "nech si ulo\u017eia dobr\u00fd z\u00e1klad pre bud\u00facnos\u0165, aby dosiahli prav\u00fd \u017eivot.",
        "20": "Timotej, opatruj, \u010do ti bolo zveren\u00e9, a vyh\u00fdbaj sa svetsk\u00fdm pr\u00e1zdnym re\u010diam a protikladn\u00fdm tvrdeniam falo\u0161nej vedy;",
        "21": "ve\u010f niektor\u00ed, \u010do sa k nej hl\u00e1sili, zbl\u00fadili od viery. Milos\u0165 s vami!"
    }
}