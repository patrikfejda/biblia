{
    "1": {
        "1": "Milujte spravodlivos\u0165, panovn\u00edci zeme! Prem\u00fd\u0161\u013eajte o P\u00e1novi s dobromyse\u013enos\u0165ou, h\u013eadajte ho v \u00faprimnosti srdca!",
        "2": "Lebo on sa d\u00e1va n\u00e1js\u0165 t\u00fdm, \u010do ho nepok\u00fa\u0161aj\u00fa, a t\u00fdm zjavuje sa, ktor\u00ed vo\u010di nemu nie s\u00fa ned\u00f4ver\u010div\u00ed.",
        "3": "Lebo prevr\u00e1ten\u00e9 rozm\u00fd\u0161\u013eanie odde\u013euje od Boha a pok\u00fa\u0161an\u00e1 Moc odvrhuje pochab\u00fdch.",
        "4": "Do zlovo\u013enej du\u0161e m\u00fadros\u0165 toti\u017e nevkro\u010d\u00ed, ani v tele, podrobenom hriechu, b\u00fdva\u0165 nebude.",
        "5": "Lebo pred pretv\u00e1rkou utek\u00e1 sv\u00e4t\u00fd duch v\u00fdchovy, vz\u010fa\u013euje sa od pochab\u00fdch my\u0161lienok, zah\u00e1\u0148a ho pribli\u017euj\u00faca sa nepr\u00e1vos\u0165.",
        "6": "Ve\u010f m\u00fadros\u0165 je \u013eudomiln\u00fd duch, r\u00faha\u010da v\u0161ak nenech\u00e1 pre jeho pery bez trestu, preto\u017ee je svedkom jeho my\u0161lienok, naozajstn\u00fdm pozorovate\u013eom jeho srdca a je posluch\u00e1\u010dom jeho jazyka.",
        "7": "Ve\u010f P\u00e1nov duch napl\u0148uje zemekruh, ten, \u010do obop\u00edna v\u0161etko, pozn\u00e1 (ka\u017ed\u00fd) hlas.",
        "8": "Preto neostane skryt\u00fd ten, kto vrav\u00ed nepr\u00e1vos\u0165, neminie ho trestaj\u00faca spravodlivos\u0165.",
        "9": "Zistia sa my\u0161lienky bezbo\u017en\u00edka a zves\u0165 o jeho re\u010diach dost\u00e1va sa k P\u00e1novi, aby boli potrestan\u00e9 jeho priestupky.",
        "10": "Lebo ucho \u017diarlivosti v\u0161etko po\u010duje, neujde mu ani \u0161epotav\u00e9 mrmlanie.",
        "11": "Chr\u00e1\u0148te\u017ee sa neu\u017eito\u010dn\u00e9ho reptania, uchr\u00e1\u0148te si jazyk od ohov\u00e1rok, lebo ani tajn\u00e1 re\u010d neunik\u00e1 trestu: \u00fasta, ktor\u00e9 klam\u00fa, zab\u00edjaj\u00fa du\u0161u.",
        "12": "Nehorlite za smr\u0165 na bludisku svojho \u017eivota, nepri\u0165ahujte si skazu \u010dinmi svojich r\u00fak,",
        "13": "preto\u017ee Boh nestvoril smr\u0165, nete\u0161\u00ed sa zo z\u00e1huby \u017eij\u00facich.",
        "14": "Ve\u010f on stvoril v\u0161etko pre bytie: tvory sveta s\u00fa tu pre sp\u00e1su a nieto v nich nijak\u00e9ho jedu z\u00e1huby, podsvetie tie\u017e nepanuje na zemi.",
        "15": "Lebo spravodlivos\u0165 neok\u00fasi smr\u0165.",
        "16": "Len\u017ee hrie\u0161nici ju privol\u00e1vaj\u00fa rukami i re\u010dami; mysliac, \u017ee je priate\u013e, rozpl\u00fdvaj\u00fa sa, ba zmluvu s \u0148ou uzatv\u00e1raj\u00fa: zasluhuj\u00fa si sta\u0165 sa jej koris\u0165ou."
    },
    "2": {
        "1": "Hovoria si, uva\u017euj\u00fac nespr\u00e1vne: \"Kr\u00e1tky je a trudn\u00fd \u017eivot n\u00e1\u0161, nieto lieku pre \u010dloveka na konci, o nejakom z\u00e1chrancovi z podsvetia tie\u017e nikdy sl\u00fdcha\u0165 nebolo.",
        "2": "Ve\u010f len n\u00e1hodou sme povstali a nesk\u00f4r budeme, akoby sme nikdy neboli b\u00fdvali. Ve\u010f dych v na\u0161om nose je len dym, my\u0161lienka je iskrou pri tlkote n\u00e1\u0161ho srdca;",
        "3": "ke\u010f t\u00e1 zhasne, telo bude popolom a duch rozplynie sa ako riedky vzduch.",
        "4": "\u010casom sa i na\u0161e meno zabudne a na\u0161e diela si nepripomenie nik, n\u00e1\u0161 \u017eivot sa strat\u00ed ako stopa oblaku, tak sa rozplynie ako hmla, ktor\u00fa l\u00fa\u010de slnka porozh\u00e1\u0148aj\u00fa, a stla\u010d\u00ed ju jeho teplota.",
        "5": "Ve\u010f n\u00e1\u0161 \u017eivot iba prelet t\u00f4ne je. Nieto n\u00e1vratu, ke\u010f nad\u00edde n\u00e1\u0161 skon; spe\u010daten\u00fd je a nik sa nevr\u00e1ti.",
        "6": "Hor' sa teda! Po\u017e\u00edvajme dobr\u00e1 skuto\u010dn\u00e9! U\u017eime si sveta r\u00fdchle, ako za mladi!",
        "7": "Zas\u00fd\u0165me sa drahocenn\u00fdm v\u00ednom a myrhou rovnako, nech n\u00e1m neunikne ani jeden jarn\u00fd kvet!",
        "8": "Oven\u010dme sa pukmi ru\u017e\u00ed prv, ne\u017e odkvitn\u00fa!",
        "9": "Nikto z n\u00e1s nech nie je bez \u00fa\u010dasti na\u0161ej samopa\u0161nosti! Zanech\u00e1me v\u0161ade zn\u00e1mky rozko\u0161e. Ve\u010f to je n\u00e1\u0161 \u00fadel a to je n\u00e1\u0161 l\u00f3s!",
        "10": "Zn\u00e1silnime spravodlivca biedneho, ne\u0161etrime vdovu, neost\u00fdchajme sa \u0161ed\u00edn starca vysok\u00e9ho veku!",
        "11": "Sila nech je mierou na\u0161ej spravodlivosti, lebo slab\u00e9 preukazuje sa neu\u017eito\u010dn\u00fdm.",
        "12": "Striehnime na spravodliv\u00e9ho, lebo je n\u00e1m na \u0165archu, protiv\u00ed sa na\u0161im v\u00fd\u010dinom, vy\u010d\u00edta n\u00e1m prest\u00fapenia z\u00e1kona, vyt\u00fdka n\u00e1m chyby proti v\u00fdchove.",
        "13": "Honos\u00ed sa, \u017ee m\u00e1 znalos\u0165 o Bohu, naz\u00fdva sa synom P\u00e1nov\u00fdm.",
        "14": "\u017dalobou je proti n\u00e1\u0161mu zm\u00fd\u0161\u013eaniu, u\u017e aj poh\u013ead na\u0148ho je n\u00e1m na \u0165archu,",
        "15": "Ve\u010f je \u017eivot jeho nepodobn\u00fd ostatn\u00fdm, odli\u0161n\u00e9 s\u00fa jeho chodn\u00edky.",
        "16": "Poklad\u00e1 n\u00e1s za spotvoren\u00fdch, bo\u010d\u00ed od ciest na\u0161ich ako od ne\u010distoty, blahoslav\u00ed koniec spravodliv\u00fdch, chv\u00e1lieva sa, \u017ee Boh je mu otcom.",
        "17": "Pozrime\u017ee, \u010di s\u00fa jeho re\u010di pravdiv\u00e9, vi\u010fme, ako sa mu povod\u00ed.",
        "18": "Ak je toti\u017e spravodliv\u00fd vskutku Bo\u017e\u00edm synom, zastane sa ho a vytrhne ho z r\u00fak odporcov.",
        "19": "Sk\u00fa\u0161ajme ho potupou a mukami aby sme poznali jeho pokojnos\u0165 a vysk\u00fa\u0161ali jeho pevnotu.",
        "20": "Ods\u00fa\u010fme ho na smr\u0165 najpotupnej\u0161iu, ve\u010f vrav\u00ed, \u017ee sa mu dostane z\u00e1chrany!\"",
        "21": "Takto uva\u017euj\u00fa, len\u017ee bl\u00fadia, lebo ich zaslepila ich nepr\u00e1vos\u0165.",
        "22": "Nepoznaj\u00fa Bo\u017eie tajomstv\u00e1; nemaj\u00fa n\u00e1dej na odplatu za spravodlivos\u0165, ani cenu \u010dist\u00fdch du\u0161\u00ed neuzn\u00e1vaj\u00fa.",
        "23": "Lebo Boh stvoril \u010dloveka pre neporu\u0161ite\u013enos\u0165, urobil ho obrazom svojej podoby,",
        "24": "z\u00e1vis\u0165ou diabla v\u0161ak pri\u0161la na svet smr\u0165: sk\u00fasia ho t\u00ed, \u010do s\u00fa jeho koris\u0165ou."
    },
    "3": {
        "1": "Du\u0161e spravodliv\u00fdch s\u00fa v\u0161ak v Bo\u017e\u00edch ruk\u00e1ch, muka sa ich nedotkne.",
        "2": "Nem\u00fadri sa nazd\u00e1vali, \u017ee je po nich; za ne\u0161\u0165astie posudzoval sa ich odchod,",
        "3": "za skazu ich poberanie od n\u00e1s. - Oni s\u00fa v\u0161ak na pokoji.",
        "4": "Lebo ke\u010f aj, pod\u013ea mienky \u013eud\u00ed, pretrpeli muky, jednako ich n\u00e1dej bola pln\u00e1 nesmrte\u013enosti.",
        "5": "Po nedlhom treste prijm\u00fa ve\u013ek\u00e9 dobrodenie, preto\u017ee ich sk\u00fa\u0161al Boh a zistil, \u017ee s\u00fa ho hodni.",
        "6": "Vysk\u00fa\u0161al ich ako zlato v peci a prijal ich ako celopaln\u00fa obetu.",
        "7": "Skvie\u0165 sa bud\u00fa v \u010dase svojho nav\u0161t\u00edvenia, prebehn\u00fa s\u0165a iskry cez trstinu,",
        "8": "s\u00fadi\u0165 bud\u00fa \u013eudstvo, nad n\u00e1rodmi panova\u0165 a P\u00e1n bude ve\u010dne vl\u00e1dnu\u0165 nad nimi.",
        "9": "T\u00ed, \u010do mali v neho n\u00e1dej, poznaj\u00fa pravdu a \u010do boli vern\u00ed, v l\u00e1ske zotrvaj\u00fa pri \u0148om, lebo milosti a z\u013eutovania sa dostane jeho vyvolen\u00fdm.",
        "10": "Ale bezbo\u017en\u00edci ut\u0155\u017eia trest pod\u013ea toho, ako zm\u00fd\u0161\u013eali, oni, \u010do pohrdli spravodliv\u00fdm a odpadli od P\u00e1na.",
        "11": "Ve\u010f je ne\u0161\u0165astn\u00fd, kto poh\u0155da m\u00fadros\u0165ou a uk\u00e1znenos\u0165ou, pr\u00e1zdna je ich n\u00e1dej, neplodn\u00e1 ich n\u00e1maha a ich diela neu\u017eito\u010dn\u00e9.",
        "12": "Nerozumn\u00e9 s\u00fa ich man\u017eelky a ich deti hanobn\u00e9, zlore\u010den\u00e9 je ich plemeno.",
        "13": "\u0160\u0165astn\u00e1 bezdetn\u00e1, ke\u010f \u017eije nepo\u0161kvrnene, a \u010do nepoznala hrie\u0161ne obcovanie. Bude ma\u0165 plod pri prehliadke du\u0161\u00ed.",
        "14": "(\u0160\u0165astn\u00fd je) i bezdetn\u00fd, \u010do nerob\u00ed ni\u010d o\u0161kliv\u00e9 a ni\u010d zl\u00e9 nezam\u00fd\u0161\u013ea proti P\u00e1novi! Za vernos\u0165 d\u00e1 sa mu skvel\u00e1 odmena, ute\u0161en\u00fd \u00fadel v chr\u00e1me P\u00e1novom.",
        "15": "Lebo dobr\u00e9 snahy prin\u00e1\u0161aj\u00fa kr\u00e1sne ovocie, neodumrie nikdy kore\u0148 m\u00fadrosti.",
        "16": "Deti cudzolo\u017en\u00edkov v\u0161ak nie s\u00fa vydaren\u00e9 a plod hrie\u0161nej l\u00e1sky hynie.",
        "17": "I ke\u010f dlho \u017eij\u00fa, nemaj\u00fa ich za ni\u010d, bez cti bude nakoniec ich staroba.",
        "18": "Ak v\u0161ak zomr\u00fa v\u010dasne, nebud\u00fa ma\u0165 n\u00e1deje ani \u00fatechy v de\u0148 s\u00fadu,",
        "19": "lebo zl\u00fd je koniec ne\u010destn\u00e9ho rodu."
    },
    "4": {
        "1": "Lep\u0161ia (je) bezdetnos\u0165 s \u010dnos\u0165ou, nesmrte\u013enos\u0165 je v jej spomienke; lebo ju uzn\u00e1va Boh i \u013eudia.",
        "2": "Ak pr\u00edtomn\u00e1 je napodob\u0148uj\u00fa ju, ak je na\u010faleko, tak mr\u00fa t\u00fa\u017ebou po nej. Vo ve\u010dnosti vykra\u010duje, vencom zdoben\u00e1, jak v\u00ed\u0165az, lebo v z\u00e1polen\u00ed \u010dist\u00fdch bojov vyhrala.",
        "3": "Ve\u013ek\u00fd k\u0155de\u013e det\u00ed nie je necudn\u00edkom na osoh, z v\u00fdhonkov, \u010do nie s\u00fa prav\u00e9, nep\u00fa\u0161\u0165aj\u00fa kore\u0148 hlboko, nechytaj\u00fa sa pevnej postate.",
        "4": "Ak aj na\u010das vyh\u00e1\u0148aj\u00fa do ratolest\u00ed, to, \u010do nie je pevn\u00e9, vykyvoce vietor, prudkos\u0165 v\u00edchrov to vyval\u00ed z kore\u0148a.",
        "5": "Slab\u00e9 vetvy bud\u00fa ol\u00e1man\u00e9, ich plod bez \u00fa\u017eitku, nezrel\u00fd na jedlo, a v\u00f4bec na ni\u010d sa nehod\u00ed.",
        "6": "Lebo deti, naroden\u00e9 zo snov protiz\u00e1konn\u00fdch, pri svojom s\u00fade dosved\u010duj\u00fa planos\u0165 svojich rodi\u010dov.",
        "7": "Spravodliv\u00fd, i ke\u010f mrie pred\u010dasne, bude na pokoji.",
        "8": "Ve\u010f nie dlh\u00e9 roky robia starobu hodnou cti, ani sa ona nemeria po\u010dtom liet.",
        "9": "\u0160ediny s\u00fa \u010dlovekovi m\u00fadros\u0165ou, star\u00fdm vekom \u017eivot nepo\u0161kvrnen\u00fd.",
        "10": "Preto\u017ee sa \u013e\u00fabil Bohu, stal sa jeho mil\u00e1\u010dikom, preto\u017ee \u017eil medzi hrie\u0161nikmi, bol prenesen\u00fd.",
        "11": "Bol vzat\u00fd, aby zloba nezmenila jeho zm\u00fd\u0161\u013eanie, alebo klam aby jeho du\u0161u nezviedol.",
        "12": "Lebo \u0161a\u013eba hriechu zacl\u00e1\u0148a to, \u010do je \u0161\u013eachetn\u00e9, z\u00e1vrat zo zlej t\u00fa\u017eby myse\u013e nevinn\u00fa.",
        "13": "Hoc bol skoro dokonal\u00fd, pre\u017eil \u010dasy dlh\u00e9.",
        "14": "\u013d\u00fabila sa jeho du\u0161a Bohu, preto sa pon\u00e1h\u013eal sprostred hriechu pre\u010d. \u013dudia to videli, len\u017ee nech\u00e1pali, ani si to k srdcu neprip\u00fa\u0161\u0165ali,",
        "15": "\u017ee on svojich vyvolen\u00fdch obdar\u00fava milos\u0165ou a milosrdenstvom a \u017ee nav\u0161tevuje svojich n\u00e1bo\u017en\u00fdch.",
        "16": "M\u0155tvy spravodlivec odsudzuje \u017eiv\u00fdch hrie\u0161nikov, mlados\u0165 skoro dokonal\u00e1 mnohoro\u010dn\u00fa starobu hrie\u0161nika.",
        "17": "Vidia s\u00edce koniec m\u00fadreho, a predsa nech\u00e1pu, \u010do s n\u00edm Boh zam\u00fd\u0161\u013eal, ani pre\u010do ho P\u00e1n do bezpe\u010dia postavil.",
        "18": "Vidia, ale s\u00fadia opovr\u017elivo, len\u017ee im sa bude P\u00e1n posmieva\u0165.",
        "19": "Potom bud\u00fa m\u0155tvolami bez \u00facty, na posmech medzi umrlcami ve\u010dn\u00fdmi, lebo ich strmhlav pozr\u00e1\u017ea, \u017ee ani nehlesn\u00fa, vyk\u00fdve ich z pevnej postate a a\u017e do posledn\u00e9ho ich stra\u0161ne ods\u00fadi. Bud\u00fa trpie\u0165 muky a vyhasne aj ich pamiatka.",
        "20": "S b\u00e1z\u0148ou pr\u00eddu vtedy, ke\u010f bud\u00fa sa vypo\u010d\u00edtava\u0165 ich hriechy, a ich nepr\u00e1vosti ich usved\u010dia z o\u010d\u00ed do o\u010d\u00ed. S\u00fad. D\u00f4vera dobr\u00fdch, n\u00e1rek hrie\u0161nikov V"
    },
    "5": {
        "1": "Vtedy sa spravodliv\u00fd postav\u00ed s ve\u013ekou d\u00f4verou pred tv\u00e1rou t\u00fdch, \u010do ho su\u017eovali (kedysi) a \u010do zneva\u017eovali jeho n\u00e1mahy.",
        "2": "Ke\u010f to uzr\u00fa, zmocn\u00ed sa ich stra\u0161n\u00e1 hr\u00f4za, zmeravej\u00fa z ne\u010dakanej sp\u00e1sy.",
        "3": "Navz\u00e1jom si bud\u00fa vravie\u0165 s \u013e\u00fatos\u0165ou, zo sk\u013e\u00fa\u010denej du\u0161e horekova\u0165 bud\u00fa: \"To tento bol, ktor\u00e9ho sme vysmievali kedysi, zasyp\u00e1vali ho posmechom, my bl\u00e1zni!",
        "4": "Nazd\u00e1vali sme sa, \u017ee jeho \u017eivot je \u0161ialenstvom a \u017ee jeho koniec je potupn\u00fd.",
        "5": "A h\u013ea, ve\u010f ho medzi Bo\u017e\u00edch synov pripo\u010d\u00edtali a m\u00e1 \u00fadel medzi sv\u00e4t\u00fdmi!",
        "6": "A tak teda my sme zi\u0161li z cesty pravdy n\u00e1m nesvietilo svetlo spravodlivosti - a n\u00e1m slnko nevych\u00e1dzalo.",
        "7": "Pechorili sme sa na chodn\u00edkoch neresti a z\u00e1huby, poprech\u00e1dzali sme p\u00fa\u0161te neschodn\u00e9, ale cestu P\u00e1na sme nepoznali.",
        "8": "\u010co n\u00e1m pomohla namyslenos\u0165? \u010co n\u00e1m oso\u017eilo imanie s vystatovan\u00edm?",
        "9": "Toto pominulo v\u0161etko ako tie\u0148, tak ako letm\u00e1 zves\u0165.",
        "10": "Ako lo\u010f, \u010do br\u00e1zdi rozvlnen\u00e9 more, ke\u010f pre\u0161la, stopy po nej nen\u00e1jde\u0161 ani znaku na vln\u00e1ch po jej kormidle,",
        "11": "alebo ako ke\u010f vt\u00e1\u010da vzduchom prelet\u00ed, nemo\u017eno n\u00e1js\u0165 nijak\u00fd znak, kade letelo: iba \u0161umom kr\u00eddel udiera \u013eahk\u00fd vzduch a rozr\u00e1\u017ea ho silou p\u00edskania, m\u00e1va kr\u00eddlami a raz\u00ed si cestu pred sebou, ale potom niet znaku po jeho prelete;",
        "12": "alebo ako ke\u010f sa \u0161\u00edp vystrel\u00ed do cie\u013ea, pre\u0165at\u00fd vzduch sa hne\u010f zleje dovedna tak\u017ee jeho dr\u00e1hu nepozna\u0165;",
        "13": "Tak sme aj my - (sotva) naroden\u00ed - zomreli; nemohli sme ani n\u00e1znak \u010dnosti uk\u00e1za\u0165, le\u017e vo svojej zlobe boli sme schv\u00e1ten\u00ed.\"",
        "14": "\u00c1no, n\u00e1dej hrie\u0161nika je ako pleva, ktor\u00fa vietor odn\u00e1\u0161a, ako tenk\u00e1 pena, rozohnan\u00e1 v\u00edchricou, s\u0165a dym, ktor\u00fd vietor odveje, mizne ako rozpomienka na hos\u0165a jednodenn\u00e9ho.",
        "15": "Spravodliv\u00ed \u017eij\u00fa naveky. V P\u00e1novi je ich odmena a staros\u0165 o nich m\u00e1 Najvy\u0161\u0161\u00ed.",
        "16": "Preto prijm\u00fa skvostn\u00e9 kr\u00e1\u013eovstvo, z P\u00e1novej ruky kr\u00e1snu korunu, lebo svojou pravicou ich bude kry\u0165, svoj\u00edm ramenom ich bude chr\u00e1ni\u0165.",
        "17": "Za v\u00fdzbroj si vezme svoju horlivos\u0165, tvorstvo pou\u017eije za zbra\u0148 na potrestanie nepriate\u013eov.",
        "18": "Oble\u010die si ako pancier spravodlivos\u0165, ako \u0161i\u0161ak si nasad\u00ed pravdiv\u00fd, s\u00fad,",
        "19": "sv\u00e4tos\u0165 vezme za nepremo\u017eite\u013en\u00fd \u0161t\u00edt,",
        "20": "za britk\u00fd me\u010d naostr\u00ed si hnev: Cel\u00fd svet s n\u00edm p\u00f4jde proti bl\u00e1znom do boja.",
        "21": "Blesky dobre cielen\u00e9 bi\u0165 bud\u00fa, p\u00e1li\u0165 bud\u00fa z mrakov k cie\u013eu ako z ku\u0161e dobre nap\u00e4tej,",
        "22": "z praku bud\u00fa f\u0155ka\u0165 kr\u00fapy pln\u00e9 jedovatosti, rozz\u00fari sa morsk\u00e1 voda proti nim, rozbesnen\u00e9 rieky ich zaplavia.",
        "23": "Postav\u00ed sa proti nim dych V\u0161emoh\u00faceho, rozpr\u00e1\u0161i ich ako v\u00edchrica. Tak hriech obr\u00e1ti v p\u00fa\u0161\u0165 cel\u00fd svet. Takto zlo\u010din povyvracia panovn\u00edcke tr\u00f3ny."
    },
    "6": {
        "1": "\u010cujte teda, kr\u00e1li, a vezmite si k srdcu, u\u010dte sa, panovn\u00edci kon\u010d\u00edn zemsk\u00fdch,",
        "2": "po\u010d\u00favajte pozorne vy, \u010do spravujete \u013eud, \u010do ste py\u0161n\u00ed na z\u00e1stupy n\u00e1rodov!",
        "3": "Ve\u010f P\u00e1n v\u00e1m dal moc a vl\u00e1du Najvy\u0161\u0161\u00ed. On je ten, \u010do bude sk\u00fama\u0165 va\u0161e skutky a prezera\u0165 va\u0161e \u00famysly.",
        "4": "Lebo hoc ste slu\u017eobn\u00edci jeho Kr\u00e1\u013eovstva, nevl\u00e1dli ste spr\u00e1vne, nezachov\u00e1vali z\u00e1kon, ani nekr\u00e1\u010dali pod\u013ea Bo\u017eej v\u00f4le.",
        "5": "Pr\u00edde na v\u00e1s ka\u017ed\u00fa chv\u00ed\u013eu a hrozne, lebo bude proti vl\u00e1dcom pr\u00edsny s\u00fad.",
        "6": "Ve\u010f drobn\u00fd \u010dlovek si zasluhuje odpustenie z po\u013eutovania, ale mocn\u00ed bud\u00fa mocne trestan\u00ed.",
        "7": "Lebo Vl\u00e1dca v\u0161etk\u00fdch neboj\u00ed sa nijakej osoby, ani velik\u00e1\u0161a nijak\u00e9ho sa nez\u013eakne; ve\u010f on stvoril mal\u00e9ho i ve\u013ek\u00e9ho, rovnako sa star\u00e1 o v\u0161etk\u00fdch.",
        "8": "Na mocn\u00fdch v\u0161ak \u010dak\u00e1 tvrd\u00fd s\u00fad.",
        "9": "K v\u00e1m sa teda, panovn\u00edci, nes\u00fa moje re\u010di, aby ste sa nau\u010dili m\u00fadrosti a neklesli.",
        "10": "Lebo t\u00ed, \u010do sv\u00e4t\u00e9 zachovaj\u00fa sv\u00e4to, bud\u00fa sv\u00e4t\u00fdmi, a t\u00ed, \u010do s\u00fa pou\u010den\u00ed o tom, n\u00e1jdu ospravedlnenie.",
        "11": "Bu\u010fte teda \u017eiadostiv\u00ed mojich slov, t\u00fa\u017ete (po nich), pou\u010dujte sa!",
        "12": "Skv\u00faca je a nev\u00e4dn\u00faca m\u00fadros\u0165 \u013eahko ju uzr\u00fa t\u00ed, \u010do ju miluj\u00fa, n\u00e1jdu ju t\u00ed, \u010do ju h\u013eadaj\u00fa.",
        "13": "Predbieha a d\u00e1va sa pozna\u0165 t\u00fdm, \u010do po nej dychtia.",
        "14": "Tomu, kto zr\u00e1na h\u013ead\u00e1 ju, netreba sa nam\u00e1ha\u0165, bo n\u00e1jde ju sedie\u0165 pri svojich dver\u00e1ch.",
        "15": "V my\u0161lienkach sa zapodieva\u0165 \u0148ou je vrchol rozumnosti, kto v\u0161ak pre \u0148u bdie, je skoro bez starost\u00ed.",
        "16": "Lebo ona sama obch\u00e1dza a h\u013ead\u00e1 t\u00fdch, \u010do s\u00fa jej hodni, blahosklonne im kr\u00e1\u010da v \u00fastrety na cest\u00e1ch, pri ka\u017edej my\u0161lienke sa s nimi stret\u00e1va.",
        "17": "Jej za\u010diatok je t\u00fa\u017eba \u00faprimn\u00e1 da\u0165 sa pou\u010di\u0165,",
        "18": "snaha o pou\u010denie je zasa l\u00e1ska (k nej), l\u00e1ska (k nej) zna\u010d\u00ed v\u0161ak zachov\u00e1vanie jej z\u00e1konov, zachov\u00e1vanie jej z\u00e1konov je potom zaistenie nesmrte\u013enosti",
        "19": "a nesmrte\u013enos\u0165 vedie do bl\u00edzkosti Boha.",
        "20": "Takto teda t\u00fa\u017eba po m\u00fadrosti vedie nahor, k vlad\u00e1rstvu.",
        "21": "Preto ak sa tr\u00f3nom te\u0161\u00edte a berl\u00e1m, panovn\u00edci n\u00e1rodov, ctite m\u00fadros\u0165, by ste panovali naveky.",
        "22": "\u010co je teda m\u00fadros\u0165 a ako vznikla, rozpoviem, neukryjem pred vami jej tajomstv\u00e1, ale stopova\u0165 ju budem od za\u010diatku stvorenia, otvorene vyrozpr\u00e1vam, \u010do sa o nej vie, neob\u00eddem pravdu.",
        "23": "Nechcem kr\u00e1\u010da\u0165 s nivo\u010diacou z\u00e1vis\u0165ou, lebo ona nie je spolo\u010dn\u00edkom m\u00fadrosti.",
        "24": "Mno\u017estvo mudrcov je \u0161\u0165ast\u00edm pre svet, m\u00fadry kr\u00e1\u013e je po\u017eehnan\u00edm pre n\u00e1rod.",
        "25": "Dajte\u017ee sa preto re\u010dou mojou pou\u010di\u0165! Bude v\u00e1m to na osoh!"
    },
    "7": {
        "1": "I ja som smrte\u013en\u00fd \u010dlovek ako v\u0161etci, rodom z prvostvoren\u00e9ho pozem\u0161\u0165ana. Bol som ako \u010dlovek utvoren\u00fd v lone matkinom",
        "2": "za desa\u0165 mesiacov v krvi zhustol som z mu\u017esk\u00e9ho semena, ke\u010f sa k sp\u00e1nku pridru\u017eila rozko\u0161.",
        "3": "I ja som po naroden\u00ed vdychoval vzduch spolo\u010dn\u00fd. Tak som padol na zem, ako v\u0161etci in\u00ed, prv\u00fd hlas som pla\u010dom vydal rovnako jak v\u0161etci.",
        "4": "V plienkach som bol vychovan\u00fd a so staros\u0165ami.",
        "5": "Ani jeden kr\u00e1\u013e ver' nemal in\u00fd bytia po\u010diatok.",
        "6": "V\u0161etci maj\u00fa rovnak\u00fd vstup do \u017eivota a ten ist\u00fd odchod.",
        "7": "Preto som sa modlil: Bol mi dan\u00fd rozum. Prosil som a vo\u0161iel duch m\u00fadrosti do m\u0148a.",
        "8": "Cenil som ju nad \u017eezl\u00e1 a tr\u00f3ny, bohatstvo za ni\u010d pokladal som v porovnan\u00ed s \u0148ou.",
        "9": "Ani drahokam som nestaval jej na rove\u0148 lebo v\u0161etko zlato ved\u013ea nej je iba trocha piesku, striebro sa popri nej len za blato poklad\u00e1.",
        "10": "V\u00e4\u010d\u0161mi som ju miloval ne\u017e zdravie a ne\u017e kr\u00e1su a dal som jej prednos\u0165 pred svetlom, len aby som ju mal, lebo nikdy nevyh\u00e1\u0161a svetlo, ktor\u00e9 vy\u017earuje ona.",
        "11": "S\u00fa\u010dasne s \u0148ou dostal som aj in\u00e9 dobr\u00e1, skrz jej ruky nes\u010d\u00edseln\u00e9 bohatstvo.",
        "12": "V\u0161etk\u00fdm (t\u00fdmto veciam) som sa te\u0161il, lebo m\u00fadros\u0165 je ich vodky\u0148ou; ale nevedel som e\u0161te, \u017ee je aj ich matkou.",
        "13": "Nezi\u0161tne som sa ju u\u010dil, bez z\u00e1visti pod\u00e1vam ju \u010falej, nezatajujem jej bohatstvo.",
        "14": "Ona je pre \u013eud\u00ed nevy\u010derpate\u013en\u00fdm pokladom. Kto ho pou\u017e\u00edva, nadob\u00fada Bo\u017eie priate\u013estvo odpor\u00fa\u010dan\u00fd darmi, ktor\u00e9 vyvieraj\u00fa z uk\u00e1znenosti.",
        "15": "Nech mi Boh d\u00e1 hovori\u0165 tak, ako si to \u017eel\u00e1m, a tak myslie\u0165, by to hodn\u00e9 bolo toho, \u010do som dostal do daru, lebo on je nielen vodcom m\u00fadrosti, ale aj upravovate\u013eom mudrcov.",
        "16": "Ve\u010f sme v jeho ruke my i na\u0161e re\u010di, v\u0161etko h\u013abanie i ka\u017ed\u00e1 zru\u010dnos\u0165 v pr\u00e1ci.",
        "17": "On mi toti\u017e dal neklamn\u00fa znalos\u0165 vec\u00ed, tak\u017ee pozn\u00e1m stavbu vesm\u00edru i silu \u017eivlov,",
        "18": "za\u010diatok i koniec, i stred \u010dias, zmenu slnovratov i striedanie ro\u010dn\u00fdch obdob\u00ed,",
        "19": "kolobeh rokov i zoskupenie hviezd,",
        "20": "povahu \u017eivo\u010d\u00edchov a pudy div\u00fdch zvierat, silu duchov a my\u0161lienky \u013eud\u00ed, rozmanitos\u0165 rastlinstva a (lie\u010div\u00fa) moc korienkov.",
        "21": "\u010co je schovan\u00e9 i vidite\u013en\u00e9, v\u0161etko som ja poznal, ve\u010f ma o tom pou\u010dila m\u00fadros\u0165, tvorky\u0148a v\u0161etk\u00fdch vec\u00ed.",
        "22": "Ve\u010f v nej je duch ch\u00e1pav\u00fd, sv\u00e4t\u00fd, jedine\u010dn\u00fd, mnohon\u00e1sobn\u00fd, jemn\u00fd, rezk\u00fd, prenikav\u00fd, bez po\u0161kvrny, jasn\u00fd, neur\u00e1\u017eaj\u00faci, miluj\u00faci dobro, ostr\u00fd,",
        "23": "nezastavite\u013en\u00fd, dobro\u010dinn\u00fd, \u013eudomiln\u00fd, pevn\u00fd, nepremenite\u013en\u00fd, bezstarostn\u00fd, v\u0161emoh\u00faci, v\u0161evidiaci; prenikaj\u00faci v\u0161etk\u00fdch duchov, obdaren\u00fdch umom, \u010dist\u00fdch, najjemnej\u0161\u00edch.",
        "24": "Lebo m\u00fadros\u0165 je pohyblivej\u0161ia ne\u017e hocijak\u00fd pohyb. Pre svoju \u010d\u00edros\u0165 prech\u00e1dza a prenik\u00e1 v\u0161etko.",
        "25": "Ve\u010f je v\u00fddych Bo\u017eej moci a je \u010dist\u00fd v\u00fdron sl\u00e1vy V\u0161evl\u00e1dneho. Preto sa jej ni\u010d ne\u010dist\u00e9 nikdy dotkn\u00fa\u0165 nem\u00f4\u017ee.",
        "26": "Ve\u010f je odblesk svetla ve\u010dn\u00e9ho, je zrkadlo Bo\u017eej \u00fa\u010dinnosti bez po\u0161kvrny a je obraz jeho l\u00e1skavosti.",
        "27": "Hoci je len jedna, predsa vl\u00e1dze v\u0161etko, obnovuje v\u0161etko, hoci v sebe ost\u00e1va t\u00e1 ist\u00e1, v ka\u017edom pokolen\u00ed pren\u00e1\u0161a sa v du\u0161e sv\u00e4t\u00fdch a rob\u00ed z nich Bo\u017e\u00edch priate\u013eov a prorokov.",
        "28": "Ve\u010f Boh miluje len toho, kto m\u00e1 d\u00f4vern\u00fd styk s m\u00fadros\u0165ou.",
        "29": "N\u00e1dhernej\u0161ia je nad slnko, prevy\u0161uje cel\u00fd hviezdny svet. V prirovnan\u00ed k svetlu prisl\u00facha jej prednos\u0165,",
        "30": "lebo za n\u00edm nasleduje noc, ale proti m\u00fadrosti zloba ni\u010d nezm\u00f4\u017ee."
    },
    "8": {
        "1": "Siaha mocne od jedn\u00e9ho konca k druh\u00e9mu, a v\u0161etko riadi najlep\u0161ie.",
        "2": "Ju miloval som a po nej t\u00fa\u017eil od mladi, t\u00fa\u017eobne som si prial privies\u0165 si ju domov ako nevestu a jej kr\u00e1su som vr\u00facne miloval.",
        "3": "Svoju urodzenos\u0165 hl\u00e1sa svoj\u00edm spolu\u017eit\u00edm s Bohom, tak\u017ee i P\u00e1n v\u0161etk\u00e9ho ju miluje.",
        "4": "Ve\u010f je zasv\u00e4ten\u00e1 do Bo\u017eej znalosti a je velite\u013ekou jeho skutkov.",
        "5": "Ke\u010f u\u017e bohatstvo je v \u017eivote t\u00fdm dobrom, po ktorom sa ba\u017e\u00ed, \u010do je bohat\u0161ie ne\u017e m\u00fadros\u0165, ktor\u00e1 kon\u00e1 v\u0161etko?",
        "6": "Ke\u010f u\u017e rozumnos\u0165 vie nie\u010do tvori\u0165, kto je v celom svete v\u00e4\u010d\u0161\u00edm umelcom ne\u017e ona?",
        "7": "A ke\u010f niekto spravodlivos\u0165 miluje: Ona sp\u00f4sobuje \u010dnosti, lebo ona vyu\u010duje miernosti a opatrnosti, spravodlivosti a pevnej odvahe, od ktor\u00fdch ni\u010d u\u017eito\u010dnej\u0161ieho nieto v \u013eudskom \u017eivote.",
        "8": "Ke\u010f chce niekto zasa ve\u013ea vedie\u0165: Ona pozn\u00e1 minulos\u0165 a odha\u013euje bud\u00facnos\u0165, pozn\u00e1 slovn\u00e9 zvraty pr\u00edslov\u00ed a rozl\u00fa\u0161tenie h\u00e1daniek, dopredu vie znamenia a z\u00e1zraky, priebeh d\u00f4b a \u010dasov.",
        "9": "Preto som si zaumienil privies\u0165 si ju domov, aby som s \u0148ou \u017eil. Vedel som, \u017ee radky\u0148ou mi bude v \u0161\u0165ast\u00ed, te\u0161ite\u013ekou v starostiach a z\u00e1rmutku.",
        "10": "Pre \u0148u nadobudnem v\u00e1\u017enos\u0165 u \u013eud\u00ed a \u010des\u0165 u star\u0161\u00edch, hoc mlad\u00fd som (e\u0161te).",
        "11": "Zist\u00ed sa, \u017ee d\u00f4vtipn\u00fd som pri s\u00fade, v o\u010diach panovn\u00edkov obdiv budi\u0165 budem.",
        "12": "Ak\u017ee budem ml\u010da\u0165, bud\u00fa \u010daka\u0165 na m\u0148a, ak budem hovori\u0165, bud\u00fa ma po\u010d\u00fava\u0165, a ke\u010f budem re\u010dni\u0165 dlh\u0161ie, ruku si polo\u017eia na \u00fasta.",
        "13": "(A \u010do viac), ja nesmrte\u013enos\u0165 nadobudnem pre \u0148u a t\u00fdm, ktor\u00ed po mne pr\u00eddu, nech\u00e1m ve\u010dn\u00fa pamiatku.",
        "14": "Budem kmene spravova\u0165 a n\u00e1rody mi bud\u00fa poddan\u00e9.",
        "15": "Hrozn\u00ed panovn\u00edci b\u00e1\u0165 sa bud\u00fa, ke\u010f po\u010duj\u00fa o mne. Uk\u00e1\u017eem sa dobr\u00fdm k \u013eudu, ale mu\u017en\u00fdm vo vojne.",
        "16": "Ke\u010f sa vr\u00e1tim domov, chcem pri nej pookria\u0165; lebo styk s \u0148ou nem\u00e1 trpkos\u0165, ani nudu spolu\u017eitie s \u0148ou, iba veselos\u0165 a rados\u0165.",
        "17": "Ke\u010f som o tom uva\u017eoval v sebe, premietal to v svojom srdci, \u017ee (toti\u017e) nesmrte\u013enos\u0165 je v spojen\u00ed s m\u00fadros\u0165ou,",
        "18": "u\u0161\u013eachtil\u00e9 obveselenie v jej priate\u013estve, v pr\u00e1ci jej r\u00fak nevy\u010derpate\u013en\u00e9 bohatstvo, znalos\u0165 v ustavi\u010dnej d\u00f4vernosti s \u0148ou, sl\u00e1va \u00fa\u010dastni\u0165 sa na jej rozhovoroch, obch\u00e1dzal som teda a h\u013eadal som, ako by som si ju vedel z\u00edska\u0165.",
        "19": "Bol som mlad\u00edk pekne vyvinut\u00fd a mal som i dobr\u00e9 srdce;",
        "20": "alebo sk\u00f4r, ke\u010f\u017ee som bol dobr\u00fd, pri\u0161iel som do nepo\u0161kvrnen\u00e9ho tela.",
        "21": "Ale ke\u010f som videl, \u017ee sa jej nedom\u00f4\u017eem inak (nijako), len ke\u010f (mi ju) d\u00e1 Boh, i to u\u017e bol d\u00f4kaz pochopenia, \u017ee som poznal, \u010d\u00edm darom je ona - prist\u00fapil som k P\u00e1novi a jeho som prosil, z cel\u00e9ho srdca som prehovoril:"
    },
    "9": {
        "1": "Bo\u017ee otcov, Pane milosrdenstva, ktor\u00fd si v\u0161etko svoj\u00edm slovom urobil,",
        "2": "\u010dloveka si stvoril svojou m\u00fadros\u0165ou, aby vl\u00e1dol nad stvorenstvom, ktor\u00e9 si ty povolal k jestvote,",
        "3": "aby spravoval svet v sv\u00e4tosti a spravodlivosti, aby vl\u00e1dol v \u00faprimnosti srdca,",
        "4": "daj mi m\u00fadros\u0165, pr\u00edsediacu tvojho tr\u00f3nu, a m\u0148a nevylu\u010duj z po\u010dtu svojich det\u00ed.",
        "5": "Lebo ja som tvoj slu\u017eobn\u00edk a syn tvojej slu\u017eobnice, \u010dlovek mdl\u00fd a kratu\u010dk\u00e9ho \u017eitia, ktor\u00fd m\u00e1lo ch\u00e1pe, \u010do je pr\u00e1vo a \u010do je z\u00e1kon.",
        "6": "Lebo aj keby bol niekto z \u013eud\u00ed dokonal\u00fd, a ch\u00fdbala by mu tvoja m\u00fadros\u0165, nebol by ni\u010d\u00edm.",
        "7": "Tys' ma zvolil kr\u00e1\u013eom svojho \u013eudu, za vlad\u00e1ra tvojich synov a\u00a0tvojich dc\u00e9r.",
        "8": "Ty si mi dal rozkaz postavi\u0165 chr\u00e1m na tvojom sv\u00e4tom vrchu, olt\u00e1r v meste tvojho pr\u00edbytku: Obraz sv\u00e4tost\u00e1nku, ktor\u00fd si ty od po\u010diatku pripravil.",
        "9": "U teba je m\u00fadros\u0165, ktor\u00e1 pozn\u00e1 tvoje diela, ktor\u00e1 bola pr\u00edtomn\u00e1, ke\u010f si tvoril zemsk\u00fd okruh. Ona vie, \u010do tvojim o\u010diam lahod\u00ed a \u010do je spr\u00e1vne pod\u013ea tvojich pr\u00edkazov.",
        "10": "Vy\u0161li\u017ee ju zo sv\u00e4t\u00e9ho neba a zo\u0161li ju z tr\u00f3nu tvojej velebnosti, aby so mnou bola pri mojom konan\u00ed a aby som vedel, \u010do je mil\u00e9 tebe.",
        "11": "Lebo ona v\u0161etko vie a v\u0161etko ch\u00e1pe, povedie ma rozva\u017eito pri mojich robot\u00e1ch, ochr\u00e1ni ma svojou velebnos\u0165ou.",
        "12": "Takto bud\u00fa moje diela pr\u00edjemn\u00e9, spravodlivo budem vl\u00e1dnu\u0165 tvojmu \u013eudu, hoden budem tr\u00f3nu svojho otca.",
        "13": "Lebo ktor\u00fd \u010dlovek m\u00f4\u017ee pozna\u0165 Bo\u017eiu v\u00f4\u013eu? Alebo kto sa dok\u00e1\u017ee domyslie\u0165, \u010do chce P\u00e1n?",
        "14": "My\u0161lienky smrte\u013en\u00edkov s\u00fa bojazliv\u00e9, na\u0161e \u00favahy s\u00fa neist\u00e9.",
        "15": "Lebo du\u0161u za\u0165a\u017euje pominute\u013en\u00e9 telo a pozemsk\u00fd st\u00e1nok stl\u00e1\u010da myse\u013e, ktor\u00e1 ve\u013ea h\u00fata.",
        "16": "Ledva pozn\u00e1vame to, \u010do je na zemi, a len nam\u00e1havo ch\u00e1peme to, \u010do je pred na\u0161imi o\u010dami; kto\u017ee teda vl\u00e1dze vysk\u00fama\u0165 to, \u010do je na nebi? -",
        "17": "Kto\u017ee poznal tvoju v\u00f4\u013eu, ak si mu ty nedal m\u00fadros\u0165 a ke\u010f si z v\u00fd\u0161av nezoslal svojho ducha sv\u00e4t\u00e9ho?",
        "18": "(Len) tak boli vyrovnan\u00e9 chodn\u00edky pozem\u0161\u0165anov; \u013eudia, pou\u010den\u00ed o tom, \u010do \u013e\u00fabi sa tebe, boli zachr\u00e1nen\u00ed m\u00fadros\u0165ou."
    },
    "10": {
        "1": "Ona prvostvoren\u00e9ho otca sveta chr\u00e1nila, k\u00fdm bol e\u0161te stvoren\u00fd len s\u00e1m, vytrhla ho z jeho poklesku;",
        "2": "dala mu tie\u017e silu vl\u00e1dnu\u0165 nad v\u0161etk\u00fdm.",
        "3": "Nespravodliv\u00fd v\u0161ak v svojom hneve od nej odpadol; zhynul z\u00e1\u0161\u0165ou bratovra\u017eednou.",
        "4": "Ke\u010f pre\u0148 pri\u0161la na zem potopa, zas to bola m\u00fadros\u0165, ktor\u00e1 prin\u00e1\u0161ala z\u00e1chranu, ke\u010f\u017ee na slabu\u010dkom dreve spravodliv\u00e9ho previedla.",
        "5": "Ke\u010f sa pre v\u0161eobecn\u00fa zlo\u010dinnos\u0165 porozde\u013eovali n\u00e1rody, ona na\u0161la spravodliv\u00e9ho, uchovala ho bez \u00fahony pred Bohom a zachovala ho siln\u00fdm napriek jeho \u00fatrpnosti so synom.",
        "6": "Pri z\u00e1hube bezbo\u017en\u00edkov ona zachr\u00e1nila spravodliv\u00e9ho, ke\u010f on utekal pred oh\u0148om, \u010do padal na P\u00e4\u0165mestie.",
        "7": "Po nich, na svedectvo zlo\u010dinu, p\u00fa\u0161\u0165 dosia\u013e ostala, z ktorej sa v\u0161e dym\u00ed, stromy, \u010do v nevhodn\u00fd \u010das nes\u00fa ovocie, a pomn\u00edk neveriacej du\u0161e, vy\u010dnievav\u00fd so\u013en\u00fd st\u013ap.",
        "8": "Ke\u010f\u017ee obch\u00e1dzali m\u00fadros\u0165, nielen\u017ee si \u0161kodili t\u00fdm, \u017ee nepoznali, \u010do je \u0161\u013eachetn\u00e9, le\u017e aj \u017eiv\u00fdm zanechali pomn\u00edk svojej pochabosti, aby to, \u010do pop\u00e1chali, neostalo ukryt\u00e9.",
        "9": "M\u00fadros\u0165 naopak zachr\u00e1nila od lop\u00f4t t\u00fdch, ktor\u00ed jej sl\u00fa\u017eili.",
        "10": "Ona spravodliv\u00e9ho vodila po rovn\u00fdch cest\u00e1ch, ke\u010f pred bratov\u00fdm hnevom utekal, dala mu zrie\u0165 Bo\u017eie kr\u00e1\u013eovstvo, udelila mu znalos\u0165 sv\u00e4t\u00fdch vec\u00ed, cez n\u00e1mahy ho priviedla k z\u00e1mo\u017enosti, rozmno\u017eila plody jeho roboty.",
        "11": "B\u00fdvala mu na pomoci proti hrabivosti utl\u00e1\u010date\u013eov a dopomohla mu k bohatstvu.",
        "12": "Ochra\u0148ovala ho od nepriate\u013eov, pred prenasledovate\u013emi mu poskytovala bezpe\u010dnos\u0165, v \u0165a\u017ekom boji mu dopom\u00e1hala k v\u00ed\u0165azstvu, aby poznal, \u017ee bohabojnos\u0165 je mocnej\u0161ia ako v\u0161etko (ostatn\u00e9).",
        "13": "Ona predan\u00e9ho spravodlivca neopustila, ale ochra\u0148ovala ho pred hriechom.",
        "14": "Zost\u00fapila s n\u00edm do \u017eal\u00e1ra, neopustila ho v okov\u00e1ch, k\u00fdm mu nepriniesla \u017eezlo kr\u00e1\u013eovsk\u00e9 a moc nad jeho utl\u00e1\u010date\u013emi. Usved\u010dila zo l\u017e\u00ed jeho ohov\u00e1ra\u010dov, a udelila mu ve\u010dn\u00fa sl\u00e1vu.",
        "15": "Ona vymanila od n\u00e1roda utl\u00e1\u010date\u013eov \u013eud sv\u00e4t\u00fd a rod bez\u00fahonn\u00fd.",
        "16": "Vo\u0161la do du\u0161e Bo\u017eieho sluhu, tak\u017ee z\u00e1zrakmi a znameniami hrozn\u00fdm kr\u00e1\u013eom odolal.",
        "17": "Sv\u00e4t\u00fdm za ich pr\u00e1ce dala mzdu a viedla ich cestou z\u00e1zra\u010dnou.",
        "18": "Vo dne bola pre nich pr\u00edstre\u0161\u00edm, v noci svetlom hviezd.",
        "19": "Previedla ich morom \u010cerven\u00fdm, odprevadila ich cez n\u00e1ramn\u00fa vodu. Ich nepriate\u013eov v\u0161ak potopila vo vln\u00e1ch a zas ich vyvrhla z morsk\u00fdch priehlb\u00edn.",
        "20": "A tak spravodliv\u00ed ol\u00fapili bezbo\u017en\u00fdch. Tvoje sv\u00e4t\u00e9 meno, Pane, ospevovali, velebili svorne tvoju ruku v\u00ed\u0165azn\u00fa.",
        "21": "Lebo m\u00fadros\u0165 otvorila \u00fasta nem\u00fdch, v\u00fdre\u010dn\u00fdmi urobila jazyky nemluvniat."
    },
    "11": {
        "1": "Ich podujatia zavr\u0161ovala \u00faspechom pod veden\u00edm sv\u00e4t\u00e9ho proroka.",
        "2": "Pre\u0161li p\u00fa\u0161\u0165ou neob\u00fdvanou, na neschodn\u00fdch miestach stavali si stany.",
        "3": "Nepriate\u013eom vzdorovali, odporcov odr\u00e1\u017eali.",
        "4": "Ke\u010f ich tr\u00e1pil sm\u00e4d, nu\u017e vz\u00fdvali teba a dostali vodu zo strm\u00e9ho skaliska, uhasenie sm\u00e4du zo \u017eulov\u00e9ho kame\u0148a.",
        "5": "\u010c\u00edm boli ich nepriatelia trestan\u00ed, toho sa im dostalo s\u0165a dobrodenia v potrebe.",
        "6": "Miesto rieky ustavi\u010dne te\u010d\u00facej, zam\u00fatenej krvou ne\u010distou",
        "7": "ako trest za rozkaz vra\u017edi\u0165 deti, dal si im hojnos\u0165 vody ne\u010dakane",
        "8": "a predo\u0161l\u00fdm sm\u00e4dom si im uk\u00e1zal, ako pr\u00edsne si potrestal ich nepriate\u013eov.",
        "9": "Ke\u010f ich sk\u00fa\u0161al, hoc len milosrdne boli trestan\u00ed, poznali, ak\u00e9 ve\u013ek\u00e9 muky bolo treba pretrpie\u0165 pohanom, v hneve trestan\u00fdm.",
        "10": "Ich si sk\u00fa\u0161al ako otec napom\u00ednan\u00edm, tamt\u00fdch si v\u0161ak ods\u00fadil a trestal ako pr\u00edsny kr\u00e1\u013e.",
        "11": "\u010ealeko \u010di bl\u00edzko, rovnako boli tr\u00e1pen\u00ed,",
        "12": "stihol ich toti\u017e dvojak\u00fd z\u00e1rmutok a ston, ke\u010f sa rozpam\u00e4tali na minulos\u0165",
        "13": "Lebo ke\u010f po\u010duli, \u017ee ich trestmi sa tamt\u00fdm pom\u00e1ha, poc\u00edtili P\u00e1na.",
        "14": "Lebo toho, koho vyhodili kedysi a zamietli s posmechom, museli obdivova\u0165, ke\u010f bol udalostiam koniec, ke\u010f\u017ee celkom in\u00e1\u010d trpeli sm\u00e4d ako spravodliv\u00ed.",
        "15": "Za ich nezmyseln\u00e9, bohapr\u00e1zdne rozumy, ktor\u00fdmi sa dali zvies\u0165, \u017ee uctievali nem\u00e9 plazy a hmyz ni\u010domn\u00fd, poslal si na nich za trest mno\u017estvo nem\u00fdch zvieratiek,",
        "16": "aby poznali, \u017ee \u010d\u00edm kto hre\u0161\u00ed, t\u00fdm aj potrestan\u00fd b\u00fdva.",
        "17": "Ve\u010f nebolo nemo\u017en\u00e9 tvojej v\u0161emoh\u00facej ruke, \u010do vytvorila svet z beztv\u00e1rnej hmoty, posla\u0165 na nich mno\u017estvo medve\u010fov a levov ukrutn\u00fdch,",
        "18": "\u010di novostvoren\u00fa zver, \u013e\u00fatu, nezn\u00e1mu, ktor\u00e1 vydychuje paru oh\u0148om sr\u0161iacu, alebo vyp\u00fa\u0161\u0165a dym smrad\u013eav\u00fd, alebo vystre\u013euje z o\u010d\u00ed iskry desiv\u00e9,",
        "19": "tak\u017ee nielen \u00fatok jej ich mohol zni\u010di\u0165, ale i jej hrozn\u00fd poh\u013ead ich mohol usmrti\u0165.",
        "20": "Ba aj okrem toho - jedin\u00e9mu dychu mohli pod\u013eahn\u00fa\u0165 pomstou tvojou st\u00edhan\u00ed, dychom tvojej moci odviati. Len\u017ee ty si mierou, po\u010dtom, v\u00e1hou usporiadal v\u0161etko. Boh tresce mierne",
        "21": "Lebo ty v\u017edy m\u00f4\u017ee\u0161 uplat\u0148ova\u0165 svoju ve\u013ek\u00fa moc. Kto\u017ee m\u00f4\u017ee odol\u00e1va\u0165 sile tvojho ramena?",
        "22": "Lebo cel\u00fd svet pred tebou je s\u0165a pr\u00e1\u0161ok na v\u00e1\u017eke a s\u0165a kvapka rosy, ktor\u00e1 pred svitan\u00edm na zem dopad\u00e1.",
        "23": "Ty sa zmil\u00fava\u0161 nad v\u0161etk\u00fdmi, preto\u017ee si v\u0161emocn\u00fd, zhovievav\u00fd b\u00fdva\u0161 s hriechmi \u013eud\u00ed, aby sa kajali.",
        "24": "Lebo v\u0161etko, \u010do je, miluje\u0161 a ni\u010d nem\u00e1\u0161 v nen\u00e1visti z toho, \u010do si urobil; lebo keby si bol nen\u00e1videl nie\u010do, nebol by si to utvoril.",
        "25": "Ako\u017ee by mohlo obst\u00e1\u0165 nie\u010do, keby si to nechcel ty? Ako by sa bolo zachovalo nie\u010do, keby si to nebol ty k jestvote povolal?",
        "26": "Le\u017e ty \u0161etr\u00ed\u0161 v\u0161etko, lebo je to tvoje, Pane, priate\u013e \u017eivota,"
    },
    "12": {
        "1": "ve\u010f tvoj neporu\u0161ite\u013en\u00fd duch je vo v\u0161etkom.",
        "2": "Preto mierne karh\u00e1\u0161 t\u00fdch, \u010do pobl\u00fadia, napom\u00edna\u0161 ich t\u00fdm, ke\u010f im pripom\u00edna\u0161 to, \u010d\u00edm zhre\u0161ili, aby zanechali hriech a verili v teba, Pane.",
        "3": "Lebo si nen\u00e1videl t\u00fdch, \u010do d\u00e1vno ob\u00fdvali tvoju sv\u00e4t\u00fa zem,",
        "4": "preto\u017ee sa dop\u00fa\u0161\u0165ali ohavn\u00e9ho \u010darodejn\u00edctva, bezbo\u017en\u00e9ho modl\u00e1rstva,",
        "5": "taktie\u017e boli nemilosrdn\u00fdmi vrahmi dietok, \u010drevo\u017er\u00fatmi na obetnorn hodokvase, (kde sa jedlo) \u013eudsk\u00e9 m\u00e4so a krv, preto\u017ee sa dali zasv\u00e4cova\u0165 uprostred \u0161ialencov,",
        "6": "tie\u017e preto, \u017ee boli rodi\u010dmi, \u010do vlastnoru\u010dne zab\u00edjali bezmocn\u00e9 deti, a rukou na\u0161ich otcov chcel si ich vyhubi\u0165,",
        "7": "aby v Bo\u017e\u00edch dietkach mala osadn\u00edkov, ak\u00fdch zasluhuje krajina, ktor\u00e1 ti je zo v\u0161etk\u00fdch najdrah\u0161ia.",
        "8": "Le\u017e aj ich si \u0161etril, \u017ee to boli \u013eudia, nu\u017e poslal si osy s\u0165aby svojho vojska predchodcov, aby ich postupne ni\u010dili.",
        "9": "Hoci si mohol modl\u00e1rov podrobi\u0165 spravodliv\u00fdm v boji alebo hroznou zverou, \u010di pr\u00edsnym slovom naraz znivo\u010di\u0165,",
        "10": "trestal si ich v\u0161ak postupne a dal si im \u010das na pok\u00e1nie, hoc si vedel, \u017ee ich p\u00f4vod je zl\u00fd a ich zloba vroden\u00e1, \u017ee ich zm\u00fd\u0161\u013eanie sa nikdy nezmen\u00ed,",
        "11": "od po\u010diatku boli toti\u017e zlore\u010den\u00fdm semenom. Ani nie z obavy pred niek\u00fdm nechal si bez trestu to, \u010do sp\u00e1chali.",
        "12": "A kto ti smie poveda\u0165: ,,\u010co si to urobil?\", alebo kto sa m\u00f4\u017ee tvojmu s\u00fadu sprotivi\u0165? Kto \u0165a bude obvi\u0148ova\u0165, \u017ee si zni\u010dil n\u00e1rody, ktor\u00e9 si ty stvoril? Alebo kto proti tebe vyst\u00fapi a bude obhajova\u0165 \u013eud\u00ed nespravodliv\u00fdch?",
        "13": "Lebo okrem teba nieto Boha, ktor\u00fd by sa staral o v\u0161etko, \u017eeby si prv dokazova\u0165 musel, \u017ee si nespravodlivo nes\u00fadil.",
        "14": "Ani kr\u00e1\u013e a ani uchvatite\u013e moci nem\u00f4\u017ee ti vy\u010d\u00edta\u0165 pre t\u00fdch, ktor\u00fdch si potrestal.",
        "15": "Preto\u017ee v\u0161ak ty si spravodliv\u00fd, spravodlivo v\u0161etko usporad\u00fava\u0161; ods\u00fadi\u0165 v\u0161ak toho, kto trest nezasluhuje, ty poklad\u00e1\u0161 za vec s tvojou mocou nezrovnate\u013en\u00fa.",
        "16": "Tvoja moc je toti\u017e z\u00e1klad spravodlivosti; a \u017ee vl\u00e1dne\u0161 nad v\u0161etk\u00fdmi, p\u00f4sob\u00ed, \u017ee si vo\u010di v\u0161etk\u00fdm pln\u00fd oh\u013eadu.",
        "17": "Lebo ty len vtedy ukazuje\u0161 svoju silu, ke\u010f \u013eudia neveria v dokonalos\u0165 tvojej moci, a t\u00fdch, \u010do ju poznaj\u00fa, tresce\u0161 za odbojnos\u0165.",
        "18": "Ty v\u0161ak, hoci si mocn\u00fd panovn\u00edk, s\u00fadi\u0161 l\u00e1skavo a spravuje\u0161 n\u00e1s s ve\u013ekou zhovievavos\u0165ou, lebo kedy len chce\u0161, m\u00e1\u0161 moc poruke.",
        "19": "Tak\u00fdm po\u010d\u00ednan\u00edm si pou\u010dil svoj \u013eud, \u017ee ten, kto je spravodliv\u00fd, m\u00e1 by\u0165 \u013eudomiln\u00fd. Svojim synom dal si n\u00e1dej radostn\u00fa, \u017ee im d\u00e1va\u0161 pr\u00edle\u017eitos\u0165 na pok\u00e1nie, ke\u010f zhre\u0161ia.",
        "20": "Lebo ak si nepriate\u013eov svojich det\u00ed, ktor\u00ed boli hodni smrti, s to\u013ek\u00fdm oh\u013eadom, ba s prosbou trest\u00e1val, \u017ee si im dal \u010das i pr\u00edle\u017eitos\u0165 odvr\u00e1ti\u0165 sa od zl\u00e9ho,",
        "21": "S ko\u013ekou zhovievavos\u0165ou si potom s\u00fadil svojich synov, ktor\u00fdch otcom si dal pod pr\u00edsahou zmluvy pln\u00e9 kr\u00e1snych pr\u00eds\u013eubov!",
        "22": "K\u00fdm n\u00e1s teda karh\u00e1\u0161, \u0161\u013eah\u00e1\u0161 na\u0161ich nepriate\u013eov desa\u0165tis\u00edc r\u00e1z, by sme mali na pam\u00e4ti tvoju dobrotivos\u0165, ke\u010f my s\u00fadime, a ke\u010f zasa budeme my trestan\u00ed, aby sme tie\u017e z\u013eutovanie \u010dakali.",
        "23": "Preto si nespravodliv\u00fdch, t\u00fdch, \u010do pre\u017eili svoj \u017eivot pochabo, trest\u00e1val ich vlastn\u00fdmi ohavnos\u0165ami.",
        "24": "Ve\u010f a\u017e pri\u010faleko zabl\u00fadili na chodn\u00edkoch omylu: Pokladali za bohov, \u010do medzi zvieratami je najodpornej\u0161ie a najopovrhovanej\u0161ie a s\u0165a nerozumn\u00e9 deti d\u00e1vali sa zav\u00e1dza\u0165.",
        "25": "Preto si tie\u017e na nich, ako na deti, \u010do rozum nemaj\u00fa, poslal smie\u0161ny trest.",
        "26": "T\u00ed v\u0161ak, ktor\u00ed tak\u00fdm smie\u0161nym trestom nedaj\u00fa sa napravi\u0165, t\u00ed musia ok\u00fasi\u0165 s\u00fad hoden Boha.",
        "27": "Lebo ke\u010f sa na nich, na domnel\u00fdch bohov, skrze ktor\u00fdch boli trestan\u00ed, sami vo svojom utrpen\u00ed zlostili, videli, \u017ee prav\u00fd Boh je ten, ktor\u00e9ho prv pozna\u0165 odopierali. Preto ich stihol tie\u017e najkrajnej\u0161\u00ed trest. Nerozumnos\u0165 modl\u00e1rstva hl. -"
    },
    "13": {
        "1": "Hl\u00fapi boli toti\u017e v\u0161etci \u013eudia od rodu, ktor\u00fdm chybovala znalos\u0165 Boha, ktor\u00ed z vidite\u013en\u00fdch dobier nevl\u00e1dali pozna\u0165 toho, ktor\u00fd je, a \u010do nepoznali tvorcu pri poh\u013eade na diela,",
        "2": "ale ohe\u0148, vietor, \u010di letm\u00fd vzduch, hviezdny okruh, \u010di vodu n\u00e1ramn\u00fa, alebo svetl\u00e1 nebies pokladali za bohov, \u010do riadia svet.",
        "3": "Ke\u010f u\u017e, zveden\u00ed ich kr\u00e1sou, pokladali ich za bohov, nu\u017e bolo im treba vedie\u0165, o \u010do n\u00e1dhernej\u0161\u00ed je ich P\u00e1n; ve\u010f ich stvoril prap\u00f4vodca kr\u00e1sy.",
        "4": "A ke\u010f u\u017e ich moc a p\u00f4sobivos\u0165 budila v nich \u00fa\u017eas, mali pozna\u0165, o ko\u013eko mocnej\u0161\u00ed je ich Tvorca.",
        "5": "Lebo z ve\u013ekosti a kr\u00e1sy stvoren\u00ed sa \u00fasudkom pozn\u00e1va ich Stvorite\u013e.",
        "6": "Ale t\u00edto zasluhuj\u00fa jednako len men\u0161iu v\u00fd\u010ditku, ve\u010f oni bl\u00fadia h\u00e1dam iba preto, lebo h\u013eadaj\u00fa a chc\u00fa n\u00e1js\u0165 Boha.",
        "7": "Ke\u010f sa zapodievaj\u00fa jeho dielami, sk\u00famaj\u00fa ich a d\u00e1vaj\u00fa sa zvies\u0165 poh\u013eadu, lebo to, \u010do vidia, tak\u00e9 pekn\u00e9 je.",
        "8": "Len\u017ee ani im nemo\u017eno odpusti\u0165.",
        "9": "Lebo ke\u010f schopn\u00ed boli to\u013ek\u00fdch znalost\u00ed, \u017ee mohli svet presk\u00fama\u0165, ako\u017ee e\u0161te prv nena\u0161li t\u00fdch vec\u00ed Vlad\u00e1ra?",
        "10": "Ne\u0161\u0165astn\u00ed s\u00fa v\u0161ak a v m\u0155tve veci n\u00e1dej skladaj\u00fa t\u00ed, \u010do bohmi naz\u00fdvaj\u00fa diela \u013eudsk\u00fdch r\u00fak: Zlato, striebro, umeleck\u00e9 v\u00fdtvory a podoby zvierat abo kame\u0148 m\u00e1rny, spracovan\u00fd rukou prad\u00e1vnou.",
        "11": "Tak\u00fd drevoruba\u010d, napr\u00edklad, sp\u00edlil riadny strom, zru\u010dne z neho v\u0161etku k\u00f4ru ol\u00fapal, spracoval ho a obratne spravil z neho u\u017eito\u010dn\u00fd n\u00e1stroj pre dom\u00e1cu potrebu;",
        "12": "to, \u010do pri robote odpadlo, upotrebil na pr\u00edpravu pokrmu;",
        "13": "ak\u00fdsi odpadok v\u0161ak, ktor\u00fd sa u\u017e ned\u00e1 na ni\u010d pou\u017ei\u0165, kriv\u00e9 drevo prerasten\u00e9 hr\u010dami, vzal a vyrez\u00e1val ledabolo pre kratochv\u00ed\u013eu, sformoval ho zo z\u00e1bavy bez pr\u00edli\u0161nej starostlivosti, dal mu \u013eudsk\u00fa podobu,",
        "14": "alebo ho pripodobnil hocak\u00e9mu zviera\u0165u, zamazal ho hlinkou, l\u00ed\u010didlom mu nama\u013eoval do ru\u017eova ple\u0165, pozatieral na \u0148om ka\u017ed\u00fa po\u0161kvrnu.",
        "15": "Potom mu zhotovil vhodn\u00fd pr\u00edbytok, postavil ho k stene a pripevnil \u017eelezom.",
        "16": "Star\u00e1 sa o\u0148, aby nespadlo, ve\u010f vie, \u017ee si samo pom\u00f4c\u0165 nem\u00f4\u017ee, lebo je to so\u0161ka, utisnut\u00e1 na pomoc.",
        "17": "Jednako sa modl\u00ed k nemu za imanie, za \u017eenu i za deti nehanb\u00ed sa oslovi\u0165 to, \u010do bezduch\u00e9 je; vz\u00fdva za zdravie to, \u010do je bezmocn\u00e9,",
        "18": "za \u017eivot sa modl\u00ed k m\u0155tvemu, pros\u00ed o pomoc to, \u010do je bezvl\u00e1dne, za \u0161\u0165astliv\u00fa cestu to, \u010do ani nehne nohami,",
        "19": "pre z\u00e1robok, pr\u00e1ce zdar a \u00faspech svojej roboty \u017eiada silu od toho, \u010do s\u00e1m m\u00e1 ruky nevl\u00e1dne."
    },
    "14": {
        "1": "In\u00fd zasa, \u010do sa hodl\u00e1 plavi\u0165 po mori, \u010do sa chyst\u00e1 precestova\u0165 div\u00e9 vlnisk\u00e1, vz\u00fdva drevo krehkej\u0161ie ne\u017e lo\u010f, \u010do nesie ho.",
        "2": "Lebo t\u00fato vymyslela t\u00fa\u017eba po zisku, zhotovil ju umeleck\u00fd d\u00f4mysel.",
        "3": "Tvoja prozrete\u013enos\u0165, Ot\u010de, vedie ju, lebo ty si aj po mori cestu dal, spo\u013eahliv\u00fd chodn\u00edk medzi vlnami.",
        "4": "Uk\u00e1za\u0165 si chcel, \u017ee m\u00f4\u017ee\u0161 z \u010dohoko\u013evek zachr\u00e1ni\u0165, toho, \u010do nast\u00fapi na lo\u010f, i ke\u010f nie je vycvi\u010den\u00fd n\u00e1morn\u00edk.",
        "5": "Ty chce\u0161, aby ladom nele\u017eali diela tvojej m\u00fadrosti. Preto \u013eudia zveruj\u00fa svoj \u017eivot drevu nepatrn\u00e9mu, prejd\u00fa cez pr\u00fad na plti a ni\u010d sa im nestane.",
        "6": "Tak aj v praveku, ke\u010f py\u0161n\u00ed obri hynuli, n\u00e1dej sveta vyh\u013eadala \u00fato\u010di\u0161te na plti, a tak rukou tvojou riaden\u00e1 zanechala svetu pre nov\u00fd rod semeno.",
        "7": "Po\u017eehnan\u00e9 drevo, ktor\u00e9 sl\u00fa\u017ei spravodlivosti.",
        "8": "Prekliata je (modla) uroben\u00e1 rukou aj s t\u00fdm, \u010do ju robil. On preto, \u017ee ju spravil, ona preto, \u017ee je naz\u00fdvan\u00e1 bohom, hoc je vecou pominute\u013enou.",
        "9": "Boh rovnako toti\u017e nen\u00e1vid\u00ed modl\u00e1ra aj jeho dielo pohansk\u00e9.",
        "10": "Ve\u010f v\u00fdtvor i s v\u00fdrobcom spolu stihne trest.",
        "11": "Preto pr\u00edde s\u00fad i na pohansk\u00fdch b\u00f4\u017eikov, nako\u013eko sa stali ohavami v Bo\u017eom stvorenstve \u013eudsk\u00fdm du\u0161iam na pohor\u0161enie, tie\u017e kos\u00edlkou noh\u00e1m nem\u00fadrych.",
        "12": "Vymyslenie modiel je za\u010diatkom modl\u00e1rstva a ich vyn\u00e1lez je skazou \u017eivota.",
        "13": "Lebo od po\u010diatku neboli, ani ve\u010dne nebud\u00fa.",
        "14": "Dostali sa na svet pre m\u00e1rnomyse\u013en\u00e9 \u013eudsk\u00e9 bl\u00faznenie; preto im je n\u00e1hly koniec s\u00faden\u00fd.",
        "15": "Ktor\u00fdsi otec, pr\u00edli\u0161 utr\u00e1pen\u00fd pred\u010dasn\u00fdm z\u00e1rmutkom, dal si spravi\u0165 obraz svojho priskoro zomrel\u00e9ho die\u0165a\u0165a a pomaly za\u010dal ako boha uctieva\u0165 toho, \u010do predt\u00fdm zomrel, a t\u00fdm, ktor\u00ed mu boli podriaden\u00ed, ustanovil tajn\u00fd kult a sv\u00e4tenie.",
        "16": "Potom, po nejakom \u010dase, sa tento bezbo\u017en\u00fd zvyk rozm\u00e1hal st\u00e1le viac, napokon bol zachovan\u00fd ako z\u00e1kon: kla\u0148ali sa modl\u00e1m, lebo tak rozk\u00e1zali mocn\u00e1ri.",
        "17": "Preto\u017ee ich \u013eudia nemohli cti\u0165 zbl\u00edzka, lebo b\u00fdvavali pr\u00edli\u0161 \u010faleko, z dia\u013eky si urobili o ich podobe predstavu a zhotovili ve\u013ekolep\u00fd obraz svojho kr\u00e1\u013ea cten\u00e9ho, aby mohli nepr\u00edtomn\u00e9mu tak vr\u00facne pochlebova\u0165, akoby bol pr\u00edtomn\u00fd.",
        "18": "Ku zv\u00fd\u0161eniu \u00facty poh\u00e1\u0148ala umelcova ctiba\u017enos\u0165 aj t\u00fdch, ktor\u00ed tohto kr\u00e1\u013ea ani nepoznali.",
        "19": "On sa toti\u017e chcel vlad\u00e1rovi r\u00fdchlo zap\u00e1\u010di\u0165 a vynalo\u017eil v\u0161etko svoje umenie, len aby obraz bol \u010do najkraj\u0161\u00ed.",
        "20": "Potom z\u00e1stup, uchv\u00e1ten\u00fd kr\u00e1sou v\u00fdtvoru, toho, ktor\u00e9ho e\u0161te predned\u00e1vnom ctil ako \u010dloveka, pokladal za bytos\u0165 hodnu bohocty.",
        "21": "Toto teda bolo \u017eiv\u00fdm na skazu, \u017ee \u013eudia, \u010do podrobovali sa bu\u010f ne\u0161\u0165astiu, bu\u010f moci knie\u017eacej, pren\u00e1\u0161ali neprenosn\u00e9 meno na kame\u0148 a na drevo.",
        "22": "Nebolo im dos\u0165, \u017ee mali myln\u00fd n\u00e1zor o Bohu, ale \u017eij\u00fac v mravnom rozvrate, \u010do pr\u00fd\u0161til z ich nevedomosti, naz\u00fdvaj\u00fa \u0161\u0165ast\u00edm tak\u00e9 ve\u013ek\u00e9 zl\u00e1.",
        "23": "Ani pri de\u0165ovra\u017eedn\u00fdch obet\u00e1ch, \u010di pri pok\u00fatnych tajn\u00fdch obradoch, ani pri div\u00fdch hostin\u00e1ch s v\u00fdstredn\u00fdmi oby\u010dajami",
        "24": "nedbaj\u00fa ani na \u010distotu \u017eivota, ani man\u017eelstva, ale z\u00e1kern\u00edcky zab\u00edja druh druha, alebo ho zarmucuje cudzolo\u017estvom.",
        "25": "V\u0161etko bez rozdielu dr\u017e\u00ed krviprelievanie, vra\u017eda, kr\u00e1de\u017e, podvod, podpl\u00e1canie, vierolomnos\u0165, vzbura, kriv\u00e1 pr\u00edsaha,",
        "26": "prenasledovanie dobr\u00fdch, zab\u00fadanie na dobrodenia, sprz\u0148ovanie du\u0161\u00ed, smilstvo proti pr\u00edrode, rozvrat man\u017eelsk\u00e9ho zv\u00e4zku, cudzolo\u017estvo, samopa\u0161.",
        "27": "Lebo uctievanie modiel bezmenn\u00fdch je po\u010diatok i pr\u00ed\u010dina, i koniec v\u0161etk\u00e9ho zla.",
        "28": "Lebo bu\u010fto z\u00faria na svojich z\u00e1bav\u00e1ch, alebo prorokuj\u00fa lo\u017e, alebo sa odd\u00e1vaj\u00fa nerestiam, alebo \u013eahkov\u00e1\u017ene prisahaj\u00fa krivo.",
        "29": "Preto\u017ee sa spoliehaj\u00fa na bezduch\u00fdch b\u00f4\u017eikov, ne\u010dakaj\u00fa trest, ke\u010f prisahaj\u00fa falo\u0161ne.",
        "30": "Ale za oboje ich neminie spravodliv\u00fd trest preto, \u017ee si zle predstavovali Boha, ke\u010f sa prid\u0155\u017eali b\u00f4\u017eikov, i \u017ee krivo prisahali v lesti, opovrhuj\u00fac sv\u00e4tos\u0165ou.",
        "31": "Ve\u010f nie moc t\u00fdch, na ktor\u00fdch sa prisah\u00e1, ale trest, \u010do prin\u00e1le\u017e\u00ed hrie\u0161nikom, st\u00edha v\u017edycky prest\u00fapenia zlo\u010dincov."
    },
    "15": {
        "1": "Ty v\u0161ak, Bo\u017ee n\u00e1\u0161, si dobr\u00fd a si vern\u00fd, si zhovievav\u00fd a v\u0161etko riadi\u0161 s milosrdenstvom.",
        "2": "I ke\u010f hre\u0161\u00edme, sme tvoji, zn\u00e1me tvoju moc; ale nezhre\u0161\u00edme, lebo vieme, \u017ee patr\u00edme tebe.",
        "3": "Lebo teba pozna\u0165, to je zvrchovan\u00e1 spravodlivos\u0165 a uvedomi\u0165 si tvoju moc je kore\u0148 nesmrte\u013enosti.",
        "4": "Ve\u010f n\u00e1s nezviedol zl\u00fd \u013eudsk\u00fd v\u00fdmysel ani m\u00e1rna pr\u00e1ca maliarov: Ke\u010f bl\u00e1zon pozrie na sochu pestro natret\u00fa farbami,",
        "5": "vzbudzuje v \u0148om dychtivos\u0165, tak\u017ee t\u00fa\u017ei po bezduchej kr\u00e1se ne\u017eiv\u00e9ho obrazu.",
        "6": "Milovn\u00edci zla a hodni tak\u00fdch n\u00e1dej\u00ed s\u00fa t\u00ed, \u010do ich robia, aj t\u00ed, ktor\u00ed po nich t\u00fa\u017eia a ctia ich.",
        "7": "Hrn\u010diar nam\u00e1havo miesi m\u00e4kk\u00fa hlinu a rob\u00ed z nej rozmanit\u00e9 predmety pre na\u0161e potreby; a z tej istej hliny rob\u00ed n\u00e1doby, ktor\u00e9 sl\u00fa\u017eia na slu\u0161n\u00e9 \u00fa\u010dely, le\u017e i na opa\u010dn\u00e9, v\u0161etky rovnako; hrn\u010diar rozhoduje o veci, na ktor\u00fd z t\u00fdch dvoch cie\u013eov treba pou\u017ei\u0165 t\u00fa \u010di",
        "8": "A tak rob\u00ed s n\u00e1mahou zle vynalo\u017eenou z tej istej hliny ni\u010dotn\u00e9ho b\u00f4\u017eika: On, \u010do s\u00e1m len pred ned\u00e1vnom povstal zo zeme a zas onedlho mus\u00ed vr\u00e1ti\u0165 sa ta, odkia\u013e vzat\u00fd bol, ke\u010f sa bude po\u017eadova\u0165 od neho sp\u00e4\u0165 du\u0161a, \u010do mu bola vypo\u017ei\u010dan\u00e1.",
        "9": "Ale nestar\u00e1 sa o to, \u017ee mu treba zomrie\u0165 \u010doskoro ani o to, \u017ee m\u00e1 kr\u00e1tky \u017eivot pred sebou, ale pretek\u00e1 sa so zlatn\u00edkmi, so strieborn\u00edkmi, kovolejcov napodob\u0148uje a poklad\u00e1 si za sl\u00e1vu, \u017ee rob\u00ed napodobeniny.",
        "10": "Jeho srdce je popol a jeho n\u00e1dej ni\u010dotnej\u0161ia ako zem, jeho \u017eivot je bezcennej\u0161\u00ed ako hlina,",
        "11": "lebo nepozn\u00e1va toho, kto ho utvoril, kto mu du\u0161u vd\u00fdchol, ktor\u00e1 pracuje, kto vlo\u017eil do neho \u017eivotodarn\u00fd dych,",
        "12": "le\u017e nazd\u00e1va sa, \u017ee n\u00e1\u0161 \u017eivot je detsk\u00e1 hra a \u017eitie je len trhovisko v\u00fdnosn\u00e9, lebo, vrav\u00ed, treba na hoci\u010dom, hoc i na zlom zar\u00e1ba\u0165.",
        "13": "Tak\u00fdto vie lep\u0161ie ne\u017e kto in\u00fd, \u017ee dop\u00fa\u0161\u0165a sa zl\u00e9ho, ke\u010f (z tej istej) hmoty zeme tvor\u00ed krehk\u00e9 n\u00e1doby i b\u00f4\u017eikov.",
        "14": "Oni s\u00fa v\u0161ak v\u0161etci spochaben\u00ed na\u010disto a biednej\u0161\u00ed ne\u017e nemluv\u0148a, nepriatelia tvojho \u013eudu, ktor\u00ed ho zapriahli do jarma,",
        "15": "lebo v\u0161etky modly pohanov i oni pokladaj\u00fa za bohov, ktor\u00ed ani o\u010di nemaj\u00fa, aby videli, ani nozdry, aby vdychovali vzduch, ani u\u0161i, aby po\u010duli, ani prsty na ruk\u00e1ch, aby hmatali, \u010do i nohy maj\u00fa ch\u00f4dze neschopn\u00e9.",
        "16": "Ve\u010f ich utvoril \u010dlovek, urobil ich tak\u00fd, \u010do, i s\u00e1m ma du\u0161u vypo\u017ei\u010dan\u00fa. Lebo ani jeden \u010dlovek nevie spravi\u0165 boha, \u010do by mu bol podobn\u00fd.",
        "17": "Smrte\u013en\u00fd v\u0161ak dok\u00e1\u017ee len \u010dosi m\u0155tve spravi\u0165 modl\u00e1rskymi rukami. Ve\u010f on lep\u0161\u00ed je ne\u017e t\u00ed, ktor\u00fdch uctieva, preto\u017ee on \u017eije, ale oni nie.",
        "18": "Dokonca ctia najhnusnej\u0161ie zvierat\u00e1, lebo s\u00fadiac d\u013ea ich nerozumu, tie hor\u0161ie s\u00fa ako ostatn\u00e9.",
        "19": "Ani pekn\u00e9 nie s\u00fa, \u017eeby bolo mo\u017en\u00e9 ma\u0165 v nich z\u00e1\u013eubu, ako sa to m\u00f4\u017ee pri poh\u013eade na zvierat\u00e1 prihodi\u0165. Takto stratili i chv\u00e1lu Boha, i jeho po\u017eehnanie. Osud Izraelitov a Egyp\u0165anov hl. -"
    },
    "16": {
        "1": "Preto boli zasl\u00fa\u017eene potrestan\u00ed podobn\u00fdmi (tvormi) a mu\u010dilo ich mno\u017estvo h\u00e1vede.",
        "2": "Namiesto trestu urobil si dobre svojmu \u013eudu. Na ich vr\u00facnu \u017eiados\u0165 dal si im pokrm nev\u0161edn\u00fd - jarabice za jedlo,",
        "3": "aby tamt\u00ed, \u017eiadostiv\u00ed pokrmu, pre hnusobu (zvierat) na nich poslan\u00fdch stratili aj prirodzen\u00fa chu\u0165, t\u00edto v\u0161ak po chv\u00ed\u013ekovom str\u00e1dan\u00ed ok\u00fasili pokrm nev\u0161edn\u00fd.",
        "4": "Bolo toti\u017e treba, aby tamt\u00fdch stihol neodvratn\u00fd nedostatok, lebo utla\u010dovali, t\u00fdmto bolo treba uk\u00e1za\u0165 len, ako ve\u013emi boli ich nepriatelia tr\u00e1pen\u00ed.",
        "5": "Bo i ke\u010f sa vyr\u00fatili na nich z\u00fariv\u00e9 a div\u00e9 zvierat\u00e1 a ke\u010f boli kyno\u017een\u00ed pohryzen\u00edm skr\u00faten\u00fdmi hadmi, predsa tvoj hnev a\u017e do konca netrval.",
        "6": "Iba pre v\u00fdstrahu postra\u0161en\u00ed boli na chv\u00ed\u013eu, ale dostali znak sp\u00e1sy ako upomienku na pr\u00edkazy tvojho z\u00e1kona.",
        "7": "Lebo kto sa (k nemu) obr\u00e1til, zachr\u00e1nen\u00fd bol, nie skrz to, \u010do videl, ale skrze teba, spasite\u013ea v\u0161etk\u00fdch.",
        "8": "Nu\u017e i t\u00fdmto si na\u0161ich nepriate\u013eov presved\u010dil, \u017ee ty si ten, ktor\u00fd m\u00f4\u017ee\u0161 z ka\u017edej biedy vytrhn\u00fa\u0165.",
        "9": "Ve\u010f ich zab\u00edjalo uhryznutie kobyliek a m\u00fach, a nedal sa n\u00e1js\u0165 liek na z\u00e1chranu ich \u017eivota, preto\u017ee si t\u00fato tr\u00fdze\u0148 zasluhovali.",
        "10": "Tvojich synov v\u0161ak neprevl\u00e1dli ani zuby jedovat\u00fdch hadov, lebo tvoja milosrdnos\u0165 proti tomu povstala a priniesla im vyzdravenie.",
        "11": "Boli toti\u017e uhryznut\u00ed (iba) preto, aby pam\u00e4tali tvoje slov\u00e1, skoro v\u0161ak boli zas uzdravovan\u00ed, aby nezabudli celkom na tvoje ustanovenia, a tak nepri\u0161li o tvoje dobrodenia.",
        "12": "Lebo ani zelina, ani n\u00e1plas\u0165 ich nevylie\u010dili, ale tvoje slovo, Pane, ktor\u00e9 lie\u010di v\u0161etko.",
        "13": "Ve\u010f ty m\u00e1\u0161 moc nad smr\u0165ou i nad \u017eivotom, zv\u00e1dza\u0161 k br\u00e1nam podsvetia a zasa vyv\u00e1dza\u0161.",
        "14": "\u010clovek v svojej zlobe m\u00f4\u017ee s\u00edce zabi\u0165 niekoho, ale dych (\u017eivota), \u010do vy\u0161iel, nem\u00f4\u017ee u\u017e privies\u0165 sp\u00e4\u0165 ani vyslobodi\u0165 du\u0161u, ktor\u00e1 bola od\u0148at\u00e1.",
        "15": "Tvojej ruke v\u0161ak unikn\u00fa\u0165 je nemo\u017en\u00e9.",
        "16": "Na bezbo\u017en\u00fdch, ktor\u00ed odopreli pozna\u0165 \u0165a, do\u013eahlo tvoje mocn\u00e9 rameno. St\u00edhali ich nezvy\u010dajn\u00e9 lejaky, \u013eadovec, hrozn\u00e9 ne\u010dasy a bil do nich blesk.",
        "17": "A \u010do bolo naj\u010dudnej\u0161ie, vo vode, \u010do in\u00e1\u010d v\u0161etko zah\u00e1\u0161a, z\u00faril ohe\u0148 e\u0161te mocnej\u0161ie, lebo svet je bojovn\u00edkom za spravodliv\u00fdch.",
        "18": "Ob\u010das toti\u017e po\u013eavil bes plame\u0148ov, aby nesp\u00e1lili zvierat\u00e1, \u010do boli poslan\u00e9 proti modl\u00e1rom, ale aby sami navidomo\u010di presved\u010dili sa, \u017ee ich st\u00edha Bo\u017e\u00ed s\u00fad.",
        "19": "Inokedy zasa vzplanuli i prostred vody silnej\u0161ie, ne\u017e vzb\u013aka in\u00e1\u010d ohe\u0148, aby znivo\u010dili plody modl\u00e1rskej krajiny.",
        "20": "Miesto toho si ty \u017eivil svoj \u013eud chlebom anjelsk\u00fdm, d\u00e1val si im z neba hotov\u00fd chlieb bez pr\u00e1ce, ktor\u00fd poskytoval ak\u00fdko\u013evek p\u00f4\u017eitok a sp\u013a\u0148al ak\u00fako\u013evek chu\u0165.",
        "21": "Lebo (tento) tvoj dar prejavoval tvoju ne\u017en\u00fa l\u00e1sku k tvojim de\u0165om. Prisp\u00f4soboval sa chuti toho, \u010do ho po\u017e\u00edval, premenil sa na to, \u010do kto chcel.",
        "22": "Sneh a \u013ead v\u0161ak odolali oh\u0148u a neroztopili sa, aby zvedeli, \u017ee ten sam\u00fd ohe\u0148, ktor\u00fd v krupobit\u00ed pl\u00e1polal a \u010do v lejakoch bl\u00fdskal sa, zni\u010dil nepriate\u013eom \u00farodu;",
        "23": "len\u017ee (ohe\u0148) zabudol i na svoju vlastn\u00fa moc, aby sa len spravodliv\u00ed mohli nas\u00fdti\u0165.",
        "24": "Lebo tvorstvo podriaden\u00e9 tebe, Tvorcovi, stup\u0148uje svoju moc na trestanie nespravodliv\u00fdch a (zasa) ju zoslabuje, aby dobre \u010dinila t\u00fdm, \u010do d\u00fafaj\u00fa v teba.",
        "25": "Tak aj vtedy sl\u00fa\u017eilo tvojmu daru, s\u00fdtiacemu v\u0161etk\u00fdch, t\u00fdm, \u017ee sa premie\u0148alo vo v\u0161etko pod\u013ea \u017eelania t\u00fdch, \u010do ho potrebovali.",
        "26": "Lebo tvojim de\u0165om, ktor\u00e9 miluje\u0161, \u00f3 Pane, bolo treba sk\u00fasi\u0165, \u017ee nie rozmanit\u00e9 plody \u017eivia \u010dloveka, ale tvoje slovo zachov\u00e1va t\u00fdch, \u010do v teba d\u00fafaj\u00fa.",
        "27": "Lebo to, \u010do neznivo\u010dil ohe\u0148, topilo sa priam, len \u010do ho zohrial letm\u00fd slnka l\u00fa\u010d,",
        "28": "aby bolo zn\u00e1me, \u017ee tebe treba dobrore\u010di\u0165 e\u0161te pred v\u00fdchodom slnka a u\u017e na \u00fasvite zjavova\u0165 sa pred tebou.",
        "29": "Lebo n\u00e1dej nev\u010fa\u010dn\u00edka roztop\u00ed sa ako zimn\u00fd srie\u0148 a jak nepotrebn\u00e1 voda odte\u010die."
    },
    "17": {
        "1": "Lebo ve\u013ek\u00e9 s\u00fa a nevyspytate\u013en\u00e9 tvoje s\u00fady. Preto pobl\u00fadili du\u0161e neuk\u00e1znen\u00e9.",
        "2": "Pohanom toti\u017e, \u010do sa domnievali, \u017ee sv\u00e4t\u00fd \u013eud m\u00f4\u017eu dr\u017ea\u0165 v porobe, bolo treba le\u017ea\u0165 obklopen\u00fdm tmou a poviazan\u00fdm dlhou nocou, uv\u00e4znen\u00fdm pod svojimi strechami a vyl\u00fa\u010den\u00fdm z ve\u010dnej prozrete\u013enosti.",
        "3": "K\u00fdm sa toti\u017e nazd\u00e1vali, \u017ee s\u00fa so svojimi skryt\u00fdmi hriechmi schovan\u00ed pod tmav\u00fdm z\u00e1vojom zabudnutia, boli rozohnan\u00ed, predesen\u00ed hrozne, pr\u00ed\u0161erami stra\u0161en\u00ed.",
        "4": "Ani najtajnej\u0161\u00ed k\u00fatik, v ktorom boli skryt\u00ed, neochra\u0148oval ich od strachu, lebo ich obk\u013eu\u010dovali zvuky desiv\u00e9. Aj temn\u00e9 postavy zjavovali sa im so zachm\u00faren\u00fdmi tv\u00e1rami.",
        "5": "Nijak\u00e1 moc oh\u0148a im nemohla da\u0165 svetlo, ani bleskotn\u00e9 hviezd plamene nevedeli osvetli\u0165 t\u00fa hrozn\u00fa noc.",
        "6": "Svietil im len ohe\u0148, horiaci s\u00e1m od seba a pln\u00fd postrachu. Ke\u010f tento zjav zmizol, v hr\u00f4ze pokladali to, \u010do videli, e\u0161te za hor\u0161ie, ne\u017e bolo.",
        "7": "H\u00f3kusy ich \u010darodejn\u00edckeho umenia tu boli bezmocn\u00e9, hanebne sa osved\u010dila sk\u00fa\u0161ka pre ich chvastanie sa vedou.",
        "8": "Lebo t\u00ed, \u010do s\u013e\u00fabili, \u017ee z chorej du\u0161e vypudia i strach, i zm\u00e4tok, na smie\u0161ny strach ochoreli sami.",
        "9": "I ke\u010f ich nestra\u0161ilo ni\u010d tak\u00e9 hrozn\u00e9, boli tak\u00ed popla\u0161en\u00ed prebehnut\u00edm h\u00e1vede a had\u00edm sipotom,",
        "10": "\u017ee sa temer zach\u00e1dzali od hr\u00f4zy. Neodv\u00e1\u017eili sa ani h\u013eadie\u0165 do vzduchu, ktor\u00e9mu sa predsa ned\u00e1 vyhn\u00fa\u0165 nijako.",
        "11": "Zloba sama o sebe je zbabel\u00e1. Dokazuje to t\u00fdm, \u017ee sama sa ods\u00fadi. V\u017edy si dom\u00fd\u0161\u013ea to najhor\u0161ie, pod n\u00e1tlakom zl\u00e9ho svedomia.",
        "12": "B\u00e1\u0165 sa toti\u017e nie je in\u00e9, ako vzda\u0165 sa prostriedkov, \u010do poskytuje zdrav\u00e1 \u00favaha.",
        "13": "\u010c\u00edm men\u0161ia je vn\u00fatri n\u00e1dej na pomoc, t\u00fdm v\u00e4\u010d\u0161ie tr\u00e1penie vid\u00ed strach pre neznalos\u0165 pr\u00ed\u010diny.",
        "14": "T\u00ed v\u0161ak, ktor\u00ed onej noci, ozaj bezmocnej, ktor\u00e1 pri\u0161la z h\u013abok bezmocn\u00e9ho podsvetia, spali sp\u00e1nkom rovnak\u00fdm,",
        "15": "boli jednak prenasledovan\u00ed stra\u0161n\u00fdmi pr\u00edzrakmi, jednak boli ochromen\u00ed malomyse\u013enos\u0165ou, lebo ich n\u00e1hle a ne\u010dakane strach zachv\u00e1til.",
        "16": "Takto teda ka\u017ed\u00fd klesol tam, kde bol, zavret\u00fd bol ako v\u00e4ze\u0148 do \u017eal\u00e1ra bez z\u00e1vor.",
        "17": "\u010ci u\u017e to bol ro\u013en\u00edk a \u010di pastier, alebo v samote zamestnan\u00fd robotn\u00edk, musel sa podrobi\u0165 nevyhnutnej nutnosti, prekvapen\u00fd temnotou.",
        "18": "V\u0161etci boli jednou re\u0165azou tmy sp\u00fatan\u00ed. \u010ci to bol \u0161elestiaci van vetra, \u010di ladn\u00fd spev vt\u00e1\u010dat v h\u00fa\u0161ti kon\u00e1rov, \u010di huk prudko valiacej sa vody",
        "19": "a \u010di hrozn\u00fd hrmot r\u00fatiacich sa sk\u00e1l, abo nevidite\u013en\u00fd beh sk\u00e1kaj\u00facej zveri, \u010di ryk \u0161eliem, rev\u00facich, a \u010di z horsk\u00fdch dut\u00edn oz\u00fdvaj\u00faca sa ozvena - v\u0161etko napl\u0148ovalo ich \u013eakom ochromuj\u00facim.",
        "20": "Lebo cel\u00fd svet bol o\u017eiaren\u00fd jasn\u00fdm svetlom a nehatene mohol venova\u0165 sa pr\u00e1cam;",
        "21": "iba nad nimi sa prestierala \u0165a\u017ek\u00e1 noc, obraz temn\u00f4t, ktor\u00e9 ich raz mali pohlti\u0165. Sami si v\u0161ak boli v\u00e4\u010d\u0161mi na \u0165archu ne\u017e t\u00e1to tma."
    },
    "18": {
        "1": "Len\u017ee tvoji sv\u00e4t\u00ed preb\u00fdvali v najjasnej\u0161om svetle. Tamt\u00ed s\u00edce po\u010duli ich hlas, no nevideli postavy a blahoslavili ich, hoci predt\u00fdm trpeli i oni.",
        "2": "V\u010fa\u010dn\u00ed boli za to, \u017ee sa nepomstili na nich, hoci predt\u00fdm nakladali s nimi zle a odprosovali ich za svoje nepriate\u013estvo.",
        "3": "Miesto toho dal si im st\u013ap oh\u0148om bl\u010diaci ako vodcu na nezn\u00e1mej ceste, za ne\u0161kodn\u00e9 slnko na povestnej p\u00fati.",
        "4": "Lebo tamt\u00ed zasl\u00fa\u017eili veru, aby boli ol\u00fapen\u00ed o svetlo a vo tme dr\u017ean\u00ed, preto\u017ee dr\u017eali v zajat\u00ed tvojich synov, skrze ktor\u00fdch svet mal dosta\u0165 neporu\u0161ite\u013en\u00e9 svetlo z\u00e1kona.",
        "5": "Preto\u017ee si umienili pozab\u00edja\u0165 nemluv\u0148at\u00e1 sv\u00e4t\u00fdch a \u017ee bolo vylo\u017een\u00e9 jedno die\u0165a, ale zachr\u00e1nen\u00e9, za trest si im od\u0148al ve\u013ea det\u00ed a vo ve\u013ekej vode zhubil si ich v\u0161etky napospol.",
        "6": "T\u00e1 noc bola na\u0161im otcom ozn\u00e1men\u00e1 vopred, aby boli dobrej mysle, ke\u010f jasne videli, ak\u00fdm uverili pr\u00edsah\u00e1m.",
        "7": "Tvoj \u013eud teda o\u010dak\u00e1val oslobodenie spravodliv\u00fdch a z\u00e1nik nepriate\u013eov.",
        "8": "Lebo \u010d\u00edm si protivn\u00edkov trestal, t\u00fdm si pr\u00e1ve osl\u00e1vil n\u00e1s, ke\u010f si n\u00e1s povolal.",
        "9": "Lebo sv\u00e4t\u00e9 deti dobr\u00fdch prin\u00e1\u0161ali skryte obetu, jednomyse\u013ene sa zaviazali pred Bo\u017e\u00edm z\u00e1konom, \u017ee ten ist\u00fd \u00fadel, dobr\u00fd i zl\u00fd, rovnako zn\u00e1\u0161a\u0165 bud\u00fa, a u\u017e zaspievali sv\u00e4t\u00e9 piesne otcov dopredu.",
        "10": "Na odvetu zaznel neladn\u00fd krik nepriate\u013eov a sem-tam sa niesol n\u00e1rek za oplak\u00e1van\u00fdmi dietkami.",
        "11": "Trest rovnako stihol otroka i p\u00e1na, poddan\u00fd to ist\u00e9 trpel ako kr\u00e1\u013e.",
        "12": "V\u0161etci bez v\u00fdnimky mali m\u0155tvych na rovnak\u00fd sp\u00f4sob smrti bez po\u010dtu. \u017div\u00ed nesta\u010dili pochov\u00e1va\u0165 m\u0155tvych, ke\u010f\u017ee jedn\u00fdm razom bol zni\u010den\u00fd najvz\u00e1cnej\u0161\u00ed diel ich potomstva.",
        "13": "Lebo t\u00ed, \u010do nechceli ni\u010d veri\u0165 pre \u010darodejstv\u00e1, museli teraz pri z\u00e1hube prvoroden\u00fdch uzna\u0165, \u017ee (ten) \u013eud je synom Bo\u017e\u00edm.",
        "14": "Ve\u010f k\u00fdm v\u0161etko obj\u00edmalo hlbok\u00e9 ticho a noc v r\u00fdchlom behu do\u0161la do polovice,",
        "15": "zosko\u010dilo tvoje v\u0161emoh\u00face slovo z neba, z kr\u00e1\u013eovsk\u00e9ho tr\u00f3nu, ako tvrd\u00fd bojovn\u00edk doprostriedka zeme, ods\u00fadenej na z\u00e1hubu.",
        "16": "Nieslo ostr\u00fd me\u010d: tvoj rozkaz nezvratn\u00fd; vykro\u010dilo a smr\u0165 nieslo v\u0161ade. Dot\u00fdkalo sa neba, i ke\u010f kr\u00e1\u010dalo po zemi.",
        "17": "Vtedy ich naskutku na\u013eakali v sn\u00e1ch hrozn\u00e9 vidiny a pojal ich ne\u010dakan\u00fd strach.",
        "18": "Jeden polom\u0155tvy klesol tu a in\u00fd tam a dal jasne vedie\u0165 svojej smrti pr\u00ed\u010dinu.",
        "19": "Lebo stra\u0161ideln\u00e9 sny im toto zvestovali popredku, aby nezhynuli, pok\u00fdm nezvedia, pre\u010do im tak\u00e9 zlo treba pretrpie\u0165.",
        "20": "Sk\u00fa\u0161ka smrti, pravda, dotkla sa aj spravodliv\u00fdch; ve\u013ek\u00e9 mno\u017estvo zahynulo na p\u00fa\u0161ti, ale hnev pridlho netrval.",
        "21": "Lebo ihne\u010f vst\u00fapil bez\u00fahonn\u00fd mu\u017e za nich na bojisko zbrojou svojho \u00faradu, modlitbou a zmiernym tymianom; postavil sa hnevu na odpor a tej biede koniec urobil. Uk\u00e1zal t\u00fdm, \u017ee je tvoj\u00edm sluhom.",
        "22": "Zdolal hnev nie silou tela ani mocou zbroje, ale slovom podmanil si toho, ktor\u00fd trestal, t\u00fdm, \u017ee mu pripomenul zmluvy dan\u00e9 otcom, potvrden\u00e9 pr\u00edsahou.",
        "23": "Lebo ke\u010f u\u017e m\u0155tvi kr\u00ed\u017eom-kr\u00e1\u017eom na hromade le\u017eali, postavil sa doprostred a pre\u0165al hnev, a tak zamedzil mu cestu, ktor\u00e1 viedla k \u017eiv\u00fdm.",
        "24": "Cel\u00fd svet bol toti\u017e na spl\u00fdvacom r\u00fachu (jeho), sl\u00e1vne (men\u00e1) otcov na \u0161tvorrade vytesan\u00fdch kame\u0148ov. Na korune jeho hlavy bola tvoja veleba.",
        "25": "Tomu vyhol, toho sa b\u00e1l k\u00e1rate\u013e, lebo u\u017e aj sk\u00fa\u0161ka hnevu sama sta\u010dila."
    },
    "19": {
        "1": "Na bezbo\u017en\u00fdch v\u0161ak ne\u013e\u00fatostn\u00fd hnev dopadal a\u017e dokonca, bo predv\u00eddal bud\u00face ich skutky,",
        "2": "toti\u017e, \u017ee hoc sami n\u00e1stojili na ich odchode a r\u00fdchle ich posielali pre\u010d, zmenia svoje zm\u00fd\u0161\u013eanie a prenasledova\u0165 ich bud\u00fa.",
        "3": "E\u0161te boli zamestnan\u00ed sm\u00fato\u010dn\u00fdmi obradmi, e\u0161te nariekali nad hrobmi zomrel\u00fdch, ke\u010f sa in\u00e1\u010d, nerozumne, rozhodli; a t\u00fdch, ktor\u00fdch \u00fapenlivo posielali pre\u010d, prenasledovali ako ute\u010dencov.",
        "4": "Zasl\u00fa\u017een\u00fd osud toti\u017e poh\u00e1\u0148al ich k tomu koncu a dal im zabudn\u00fa\u0165 na to, \u010do sa prihodilo, aby doplnili trest, \u010do chyboval ich s\u00fa\u017eeniam,",
        "5": "aby tvoj \u013eud prekonal (svoj) nev\u00eddan\u00fd prechod, tamt\u00ed v\u0161ak by na\u0161li nesl\u00fdchan\u00fa smr\u0165.",
        "6": "Lebo v\u0161etko tvorstvo sa pretv\u00e1ralo znova vo svojej podstate, aby posl\u00fachalo celkom osobitn\u00e9 pr\u00edkazy, aby tvoje deti boli zachovan\u00e9 neporu\u0161ene.",
        "7": "Bolo vidie\u0165 oblak, ktor\u00fd zatie\u0148oval t\u00e1bor, a tam, kde prv voda bola, vynori\u0165 sa such\u00fa zem, nehaten\u00fa cestu z \u010cerven\u00e9ho mora, zele\u0148aj\u00facu sa pa\u017ei\u0165 z pr\u00fadu drav\u00e9ho;",
        "8": "a ke\u010f cez \u0148u pre\u0161li, cel\u00fd n\u00e1rod rukou tvojou chr\u00e1nen\u00fd, uvideli nesl\u00fdchan\u00e9 z\u00e1zraky.",
        "9": "Ve\u010f sa p\u00e1sli ako paripy, poskakovali jak bar\u00e1nky a teba velebili, Pane, ako svojho z\u00e1chrancu.",
        "10": "Ve\u010f sa e\u0161te pam\u00e4tali na to, \u010do sa stalo, pokia\u013e boli v cudzine, ako muchy neliahli sa zo zvierat, le\u017e zo zeme a jak miesto vodn\u00fdch zvierat vychrlila rieka mno\u017estvo \u017eiab.",
        "11": "Nesk\u00f4r videli i nov\u00fd sp\u00f4sob vzniku vt\u00e1kov, ke\u010f ich zmohla \u017eiadostivos\u0165 ba\u017ei\u0165 po lah\u00f4dkach,",
        "12": "preto\u017ee k ich ukojeniu jarabice vyst\u00fapili z mora.",
        "13": "Ale tresty na hrie\u0161nikov nepri\u0161li bez predch\u00e1dzaj\u00facich v\u00fdstrah stra\u0161n\u00fdm bl\u00fdskan\u00edm.",
        "14": "Spravodlivo veru zn\u00e1\u0161ali trest za svoju zlo\u010dinnos\u0165, lebo ve\u013emi rozhor\u010denou nen\u00e1vis\u0165ou spr\u00e1vali sa vo\u010di cudzincom. Tamt\u00ed toti\u017e iba odopreli prija\u0165 nezn\u00e1mych, \u010do pri\u0161li k nim, t\u00edto si podrobovali za otrokov host\u00ed, ktor\u00ed im dobro preuk\u00e1zali.",
        "15": "A to nie je v\u0161etko! Lebo - za \u010do dozaista s oh\u013eadom potrestan\u00ed bud\u00fa - tamt\u00ed prijali hne\u010f od za\u010diatku cudz\u00edch nepriate\u013esky,",
        "16": "t\u00edto v\u0161ak ich prij\u00edmali s oslavou, a ke\u010f im u\u017e zaistili pr\u00e1va ob\u010dianske, utla\u010dovali ich preukrutn\u00fdmi robotami.",
        "17": "Teraz boli bit\u00ed slepotou takisto ako tamt\u00ed pri dver\u00e1ch spravodliv\u00e9ho, ke\u010f boli zahalen\u00ed nepreniknute\u013enou tmou a ke\u010f ka\u017ed\u00fd h\u013eadal pr\u00edstup k svojim dver\u00e1m.",
        "18": "Ve\u010f sa \u017eivly pretv\u00e1raj\u00fa samy v sebe, ako t\u00f3ny na citare menia druh n\u00e1pevu, ale ich zvuk ost\u00e1va v\u017edy rovnak\u00fd. Pozorovan\u00edm sa toto m\u00f4\u017ee nepochybne porozumie\u0165 z toho, \u010do sa stalo.",
        "19": "Lebo \u017eivo\u010d\u00edchy suchozemsk\u00e9 premie\u0148ali sa na vodn\u00e9 \u017eivo\u010d\u00edchy a \u010do prv pl\u00e1vali, vych\u00e1dzali na zem.",
        "20": "Ohe\u0148 prevy\u0161oval svoju vlastn\u00fa silu vo vode, a voda zab\u00fadala na svoju hasivos\u0165.",
        "21": "Plamene zas nestravovali krehk\u00e9 tel\u00e1 zvierat, ktor\u00e9 sa do nich dostali, ani sa nerozt\u00e1pal tak \u013eahko roztopite\u013en\u00fd nebesk\u00fd pokrm, \u013eadu podobn\u00fd.",
        "22": "Lebo vo v\u0161etkom si, Pane, pov\u00fd\u0161il a osl\u00e1vil svoj \u013eud, neopustil si ho, ale v\u017edy a v\u0161ade si mu pom\u00e1hal."
    }
}