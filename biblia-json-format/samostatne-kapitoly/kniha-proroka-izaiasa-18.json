{
    "1": "Beda, zem zuniacich kr\u00eddel, \u010do je za riekami Eti\u00f3pie,",
    "2": "\u010do posiela poslov po mori, po vode na papyrusov\u00fdch \u010dlnkoch! Cho\u010fte, r\u00fdchli posli, k n\u00e1rodu urasten\u00e9mu a leskl\u00e9mu, k \u013eudu stra\u0161n\u00e9mu na \u010faleko-\u0161iroko, k n\u00e1rodu siln\u00e9mu a drviacemu, ktor\u00e9mu rieky prer\u00fdvaj\u00fa krajinu.",
    "3": "V\u0161etci ob\u010dania sveta a obyvatelia zeme h\u013ea\u010fte, a\u017e sa zdvihne z\u00e1stava na vrchoch, a\u017e zazneje tr\u00faba, \u010dujte!",
    "4": "Lebo takto hovor\u00ed P\u00e1n ku mne: \"Spokojne budem h\u013eadie\u0165 na svojom mieste ako \u017eiarna hor\u00fa\u010dava za jasna a ako oblak rosy v \u00fapale \u017eatvy.\"",
    "5": "Lebo pred obera\u010dkou, ke\u010f kvitnutiu je koniec a hroznom polozrel\u00fdm bude jeho kvet, poobrez\u00e1va v\u00fdhonky no\u017emi a vetvy odstr\u00e1ni, obstrih\u00e1.",
    "6": "V\u0161etci bud\u00fa ponechan\u00ed vt\u00e1ctvu h\u00f4r a zveri zeme, vt\u00e1ctvo tam bude letova\u0165 a v\u0161etka zver zeme tam prezimuje.",
    "7": "V tom \u010dase prinesie dar P\u00e1novi z\u00e1stupov n\u00e1rod urasten\u00fd a leskl\u00fd, \u013eud stra\u0161n\u00fd na \u0161iroko-\u010faleko, n\u00e1rod siln\u00fd a drviaci, ktor\u00e9mu rieky prer\u00fdvaj\u00fa krajinu, na miesto mena P\u00e1na z\u00e1stupov, na vrch Sion."
}