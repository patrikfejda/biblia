{
    "1": "P\u00e1n hovoril Moj\u017ei\u0161ovi:",
    "2": "\"Povedz \u00c1ronovi a jeho synom, aby sa chr\u00e1nili posv\u00e4tn\u00fdch darov Izraelitov, ktor\u00e9 mi (oni) zasv\u00e4tili, aby neznesv\u00e4tili moje meno. Ja som P\u00e1n!",
    "3": "Povedz im: Ak sa v bud\u00facich pokoleniach niekto z v\u00e1\u0161ho potomstva v stave ne\u010distoty pribl\u00ed\u017ei k posv\u00e4tn\u00fdm darom, ktor\u00e9 P\u00e1novi zasv\u00e4tia Izraeliti, ten \u010dlovek mus\u00ed by\u0165 vyhuben\u00fd spred mojej tv\u00e1re. Ja som P\u00e1n!",
    "4": "Kto by z \u00c1ronov\u00fdch potomkov mal malomocenstvo alebo v\u00fdtok semena, nesmie jes\u0165 z posv\u00e4tn\u00fdch darov, k\u00fdm sa neo\u010dist\u00ed. Kto sa dotkne niekoho, kto sa po\u0161kvrnil m\u0155tvolou, alebo komu vytek\u00e1 semeno ako pri s\u00falo\u017ei,",
    "5": "alebo kto sa dotkol plaza, ktor\u00fdm sa po\u0161kvrnil, alebo \u010dloveka, ktor\u00fdm sa po\u0161kvrnil pre nejak\u00fa ne\u010distotu, ktor\u00e1 na \u0148om bola,",
    "6": "ka\u017ed\u00fd, kto sa tak\u00e9ho dotkne, bude do ve\u010dera ne\u010dist\u00fd a nesmie jes\u0165 z posv\u00e4tn\u00fdch darov, k\u00fdm si neumyje telo vodou.",
    "7": "Po z\u00e1pade slnka bude zasa \u010dist\u00fd, potom m\u00f4\u017ee jes\u0165 z posv\u00e4tn\u00fdch darov, ve\u010f je to jeho pokrm.",
    "8": "Uhynut\u00e9 alebo roztrhan\u00e1 zvierat\u00e1 nesmie jes\u0165, po\u0161kvrnil by sa t\u00fdm. Ja som P\u00e1n!",
    "9": "Nech zachov\u00e1vaj\u00fa moje nariadenie, aby neuvalili na seba nijak\u00fd hriech a nezomreli za to, \u017ee (ich) znesv\u00e4tili. Ja som P\u00e1n, ktor\u00fd ich posv\u00e4cujem!",
    "10": "Nik neopr\u00e1vnen\u00fd nesmie jes\u0165 posv\u00e4tn\u00e9! Ani k\u0148azov n\u00e1jomn\u00edk, ani robotn\u00edk nesmie jes\u0165 posv\u00e4tn\u00e9!",
    "11": "Ak k\u0148az nadobudol otroka za peniaze, ten m\u00f4\u017ee z toho jes\u0165. Aj ten (otrok), \u010do sa narodil v jeho dome, m\u00f4\u017ee jes\u0165 z jeho jedla.",
    "12": "Ak sa k\u0148azova dc\u00e9ra vydala za niekoho, kto nie je k\u0148az, nesmie jes\u0165 zo sv\u00e4t\u00fdch pozdvihovan\u00fdch vec\u00ed.",
    "13": "Ak k\u0148azova dc\u00e9ra ovdovie, alebo bude prepusten\u00e1 a ak nem\u00e1 det\u00ed a vr\u00e1ti sa sp\u00e4\u0165 do domu svojho otca - ako to bolo za jej mladosti -, m\u00f4\u017ee jes\u0165 z pokrmu svojho otca. Nik v\u0161ak, kto nie je opr\u00e1vnen\u00fd, nesmie jes\u0165 posv\u00e4tn\u00e9.",
    "14": "Kto by z neopatrnosti jedol posv\u00e4tn\u00e9, prid\u00e1 p\u00e4tinu toho a posv\u00e4tn\u00e9 nahrad\u00ed k\u0148azovi.",
    "15": "Nech teda neznesv\u00e4cuj\u00fa posv\u00e4tn\u00e9 dary Izraelitov, to, \u010do zdv\u00edhali pre P\u00e1na,",
    "16": "a nech neuva\u013euj\u00fa na Izraelitov \u0165a\u017ek\u00e9 previnenie, keby oni jedli ich posv\u00e4tn\u00e9 dary. Lebo ja som P\u00e1n, ktor\u00fd ich posv\u00e4cujem!\"",
    "17": "P\u00e1n vravel Moj\u017ei\u0161ovi: \"Hovor \u00c1ronovi, jeho synom a v\u0161etk\u00fdm Izraelitom a povedz im:",
    "18": "Ke\u010f niekto z domu Izraela alebo z cudzincov, \u010do s\u00fa v Izraeli, prinesie obetn\u00fd dar, \u010di je to s\u013e\u00faben\u00fd alebo dobrovo\u013en\u00fd dar, a bude to obetova\u0165 na celostn\u00fa \u017eertvu,",
    "19": "aby sa to za\u013e\u00fabilo (P\u00e1novi), nech je to bezchybn\u00fd samec z hov\u00e4dzieho dobytka, oviec alebo k\u00f4z!",
    "20": "Zviera, ktor\u00e9 m\u00e1 chybu, nesmiete obetova\u0165; to by v\u00e1m nez\u00edskalo priaze\u0148.",
    "21": "Ak niekto prinesie na pokojn\u00fa obetu P\u00e1novi \u010di zo s\u013eubu alebo z dobrej v\u00f4le z hov\u00e4dzieho dobytka alebo zo st\u00e1da (oviec), nech je to bezchybn\u00e9, aby sa to za\u013e\u00fabilo. Nesmie ma\u0165 nijak\u00fa chybu.",
    "22": "Slep\u00e9, dokali\u010den\u00e9 a dor\u00e1\u0148an\u00e9 alebo vredovit\u00e9, pra\u0161iv\u00e9 alebo s li\u0161ajom, nesmiete prinies\u0165 P\u00e1novi a ni\u010d tak\u00e9 nekla\u010fte na z\u00e1pal na olt\u00e1r P\u00e1novi!",
    "23": "B\u00fdka alebo ovcu s pridlh\u00fdmi alebo s prikr\u00e1tkymi nohami mo\u017eno prinies\u0165 ako dobrovo\u013en\u00fd obetn\u00fd dar, len\u017ee za pr\u00eds\u013eub by to nena\u0161lo za\u013e\u00fabenie.",
    "24": "Ani zviera, ktor\u00e9 m\u00e1 rozmlia\u017eden\u00e9, rozbit\u00e9, odtrhnut\u00e9 alebo vyrezan\u00e9 semenn\u00edky, nesmiete obetova\u0165 P\u00e1novi a vo svojej krajine nesmiete ni\u010d tak\u00e9 robi\u0165,",
    "25": "ani tak\u00e9 nesmiete k\u00fapi\u0165 od cudzinca a prinies\u0165 to ako pokrm svojho Boha, lebo je to zmrza\u010den\u00e9, je to chybn\u00e9, to by v\u00e1m nez\u00edskalo priaze\u0148.\"",
    "26": "P\u00e1n hovoril Moj\u017ei\u0161ovi:",
    "27": "\"Ke\u010f sa ti uliahne te\u013ea, bar\u00e1nok alebo koz\u013ea, sedem dn\u00ed bude pod svojou materou a po \u00f4smych d\u0148och, aj neskor\u0161ie, prijme sa so z\u00e1\u013eubou na z\u00e1paln\u00fa obetu P\u00e1novi.",
    "28": "Kravu ani ovcu nezab\u00edjajte v jeden de\u0148 s jej ml\u00e1\u010fa\u0165om.",
    "29": "Ke\u010f budete obetova\u0165 P\u00e1novi \u010fakovn\u00fa obetu, obetujte ju tak, aby ste na\u0161li za\u013e\u00fabenie.",
    "30": "Mus\u00ed sa to zjes\u0165 v ten ist\u00fd de\u0148: nenech\u00e1vajte z toho ni\u010d do druh\u00e9ho r\u00e1na! Ja som P\u00e1n!",
    "31": "Zachov\u00e1vajte moje pr\u00edkazy a konajte pod\u013ea nich! Ja som P\u00e1n!",
    "32": "Neznesv\u00e4cujte moje sv\u00e4t\u00e9 meno! Chcem by\u0165 uctievan\u00fd ako sv\u00e4t\u00fd uprostred Izraelitov! Ja som P\u00e1n, ktor\u00fd v\u00e1s posv\u00e4cujem,",
    "33": "ktor\u00fd som v\u00e1s vyviedol z egyptskej krajiny, aby som bol va\u0161\u00edm Bohom, ja, P\u00e1n!\""
}