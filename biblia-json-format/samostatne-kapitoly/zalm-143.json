{
    "1": "D\u00e1vidov \u017ealm. Pane, vysly\u0161 moju modlitbu, pre svoju vernos\u0165 vypo\u010duj moju \u00fapenliv\u00fa prosbu, pre svoju spravodlivos\u0165 ma vysly\u0161.",
    "2": "A svojho slu\u017eobn\u00edka na s\u00fad nevolaj, ve\u010f nik, k\u00fdm \u017eije, nie je spravodliv\u00fd pred tebou.",
    "3": "Nepriate\u013e ma prenasleduje, zr\u00e1\u017ea ma k zemi, do temn\u00f4t ma vrh\u00e1 ako d\u00e1vno m\u0155tveho.",
    "4": "Duch sa mi zmieta v \u00fazkostiach; v hrudi mi srdce meravie.",
    "5": "Spom\u00ednam si na uplynul\u00e9 dni, o v\u0161etk\u00fdch tvojich skutkoch rozm\u00fd\u0161\u013eam a uva\u017eujem o dielach tvojich r\u00fak.",
    "6": "Vystieram k tebe ruky, za tebou dycht\u00edm ako vyprahnut\u00e1 zem.",
    "7": "R\u00fdchle ma vysly\u0161, Pane, lebo u\u017e kles\u00e1m na duchu. Neskr\u00fdvaj predo mnou svoju tv\u00e1r, aby som nebol ako t\u00ed, \u010do zostupuj\u00fa do hrobu.",
    "8": "V\u010dasr\u00e1no mi daj poc\u00edti\u0165, \u017ee si sa zmiloval nado mnou, lebo sa spolieham na teba. Uk\u00e1\u017e mi cestu, po ktorej m\u00e1m kr\u00e1\u010da\u0165, ve\u010f svoju du\u0161u dv\u00edham ku tebe.",
    "9": "Pred nepriate\u013emi ma zachr\u00e1\u0148; Pane, k tebe sa utiekam.",
    "10": "Nau\u010d ma plni\u0165 tvoju v\u00f4\u013eu, lebo ty si m\u00f4j Boh; na spr\u00e1vnu cestu nech ma vedie tvoj dobr\u00fd duch.",
    "11": "Pre svoje meno, Pane, zachov\u00e1\u0161 ma na\u017eive; preto\u017ee si spravodliv\u00fd, vyve\u010f ma z \u00fazkosti.",
    "12": "Vo svojom milosrdenstve zni\u010d mojich nepriate\u013eov, zahub v\u0161etk\u00fdch, \u010do ma su\u017euj\u00fa, ve\u010f ja som tvoj slu\u017eobn\u00edk."
}