{
    "1": "Potom sa Jakub v dal na cestu a \u0161iel do krajiny synov V\u00fdchodu.",
    "2": "I zad\u00edval sa (raz) a h\u013ea, na poli stud\u0148a a pri nej le\u017eali tri k\u0155dle oviec, lebo z tejto studne nap\u00e1javali st\u00e1da. Len\u017ee kame\u0148 na otvore studne bol ve\u013ek\u00fd",
    "3": "a len ke\u010f ta zohnali v\u0161etky st\u00e1da, odva\u013eovali kame\u0148 z otvoru studne a tak nap\u00e1jali ovce. Potom d\u00e1vali kame\u0148 op\u00e4\u0165 na svoje miesto na otvor studne.",
    "4": "Jakub sa ich op\u00fdtal: \"Bratia moji, odkia\u013e ste?\" Oni odvetili: \"My sme z Haranu.\"",
    "5": "Nato im povedal: \"Pozn\u00e1te Nachorovho syna Labana?\" Oni odpovedali: \"Pozn\u00e1me.\"",
    "6": "A ke\u010f sa ich p\u00fdtal: \"Vod\u00ed sa mu dobre, oni odvetili: \"Dobre. H\u013ea, pr\u00e1ve prich\u00e1dza jeho dc\u00e9ra R\u00e1chel s ovcami.\"",
    "7": "On im povedal: \"Ve\u010f je e\u0161te de\u0148 dos\u0165 dlh\u00fd a e\u0161te nie je \u010das zohna\u0165 dobytok dovedna. Napojte ovce a nechajte sa im e\u0161te pop\u00e1s\u0165!\"",
    "8": "A Oni v\u0161ak povedali: \"To nem\u00f4\u017eeme, k\u00fdm nebud\u00fa zohnan\u00e9 dovedna v\u0161etky st\u00e1da. A\u017e potom sa odva\u013euje kame\u0148 z otvoru studne a nap\u00e1jame st\u00e1da.\"",
    "9": "K\u00fdm on s nimi rozpr\u00e1val, do\u0161la R\u00e1chel s ovcami svojho otca. Ona ich toti\u017e p\u00e1sla.",
    "10": "Ke\u010f Jakub videl R\u00e1chel, dc\u00e9ru brata svojej matky Labana, a ovce brata svojej matky Labana, prist\u00fapil a odvalil kame\u0148 z otvoru studne a napojil ovce matkinho brata Labana.",
    "11": "Potom Jakub pobozkal R\u00e1chel a za\u010dal hlasno plaka\u0165.",
    "12": "A Jakub rozpr\u00e1val R\u00e1chel, \u017ee je pr\u00edbuzn\u00fdm jej otca a \u017ee je Rebekin\u00fdm synom. Tu ona utekala a ozn\u00e1mila to svojmu otcovi.",
    "13": "Ke\u010f Laban po\u010dul zves\u0165 o Jakubovi, synovi svojej sestry, pon\u00e1h\u013eal sa mu naproti, pobozkal ho a voviedol ho do svojho domu. A on vyrozpr\u00e1val Labanovi v\u0161etko, \u010do sa prihodilo.",
    "14": "Tu mu povedal Laban: \"Ty si naozaj moja kos\u0165 a moje m\u00e4so!\" A ostal u\u0148ho na mesiac.",
    "15": "Potom Laban hovoril Jakubovi: \"Ty si m\u00f4j pr\u00edbuzn\u00fd. Vari mi bude\u0161 zadarmo sl\u00fa\u017ei\u0165? Povedz mi, ak\u00e1 m\u00e1 by\u0165 tvoja odmena?\"",
    "16": "Laban mal dve dc\u00e9ry: star\u0161ia sa volala Lia a mlad\u0161ia R\u00e1chel.",
    "17": "Lia mala o\u010di bez lesku, R\u00e1chel v\u0161ak bola kr\u00e1sna i postavou i tv\u00e1rou.",
    "18": "Jakub sa zamiloval do R\u00e1chel a povedal: \"Za tvoju mlad\u0161iu dc\u00e9ru ti budem sl\u00fa\u017ei\u0165 sedem rokov.",
    "19": "Laban odvetil: \"Rad\u0161ej ju d\u00e1m tebe ako cudziemu mu\u017eovi. Osta\u0148 pri mne!\"",
    "20": "Tak Jakub sl\u00fa\u017eil za R\u00e1chel sedem rokov a videlo sa mu to len nieko\u013eko dn\u00ed. Tak ju mal r\u00e1d.",
    "21": "Potom povedal Jakub Labanovi: \"Daj mi teraz moju \u017eenu, lebo m\u00f4j \u010das je u\u017e tu. Nech k nej vojdem.\"",
    "22": "Vtedy Laban pozval v\u0161etk\u00fdch \u013eud\u00ed z miesta a pripravil hostinu.",
    "23": "Ve\u010der v\u0161ak zobral svoju dc\u00e9ru Liu a voviedol ju k Jakubovi a on s \u0148ou obcoval.",
    "24": "Laban dal svoju sl\u00fa\u017eku Zelfu svojej dc\u00e9re Lii za sl\u00fa\u017eku.",
    "25": "Ale r\u00e1no videl, \u017ee to bola Lia, a povedal Labanovi: \"Pre\u010do si mi to urobil?! Nesl\u00fa\u017eil som ti za R\u00e1chel?! Pre\u010do si ma podviedol?\"",
    "26": "Laban mu odpovedal: \"V na\u0161om kraji sa nerob\u00ed tak, aby sa mlad\u0161ia vydala pred star\u0161ou.",
    "27": "Dokon\u010di tento (svadobn\u00fd) t\u00fd\u017ede\u0148 a potom ti d\u00e1m aj t\u00fa za slu\u017ebu, ktor\u00fa mi bude\u0161 robi\u0165 e\u0161te \u010fal\u0161\u00edch sedem rokov.\"",
    "28": "A Jakub to urobil, dokon\u010dil (svadobn\u00fd) t\u00fd\u017ede\u0148 a on mu dal svoju dc\u00e9ru R\u00e1chel za \u017eenu.",
    "29": "Laban dal svoju sl\u00fa\u017eku Balu svojej dc\u00e9re R\u00e1chel za sl\u00fa\u017eku.",
    "30": "A on obcoval aj s R\u00e1chel, lebo R\u00e1chel mal rad\u0161ej ako Liu, a sl\u00fa\u017eil u\u0148ho e\u0161te \u010fal\u0161\u00edch sedem rokov.",
    "31": "Ke\u010f v\u0161ak P\u00e1n videl, \u017ee Lia je odstr\u010den\u00e1, otvoril jej \u017eivot, k\u00fdm R\u00e1chel bola neplodn\u00e1.",
    "32": "Lia po\u010dala a porodila syna a nazvala ho Rubenom, vraviac: \"P\u00e1n zhliadol na moje pon\u00ed\u017eenie, teraz ma m\u00f4j mu\u017e bude u\u017e \u013e\u00fabi\u0165.\"",
    "33": "A op\u00e4\u0165 po\u010dala a porodila syna a povedala: \"P\u00e1n po\u010dul, \u017ee som odstr\u010den\u00e1, a tak mi dal aj tohto.\" A nazvala ho Simeonom.",
    "34": "Op\u00e4\u0165 po\u010dala a porodila syna a hovorila: \"Teraz u\u017e m\u00f4j mu\u017e prilipne ku mne, ke\u010f som mu porodila troch synov.\" Preto ho nazvala L\u00e9vi.",
    "35": "A po\u010dala e\u0161te raz a porodila syna a povedala: \"Teraz veleb\u00edm P\u00e1na!\" Preto ho nazvala J\u00fada. Potom prestala rodi\u0165."
}