{
    "1": "Zatr\u00fabil piaty anjel. A videl som, \u017ee hviezda spadla z neba na zem. A dostala k\u013e\u00fa\u010d od studne priepasti.",
    "2": "Otvorila stud\u0148u priepasti a zo studne vyst\u00fapil dym ako dym ve\u013ekej pece a zatemnilo sa slnko a aj vzduch od dymu studne.",
    "3": "A z dymu vy\u0161li na zem kobylky a dostali moc, ak\u00fa maj\u00fa pozemsk\u00e9 \u0161korpi\u00f3ny.",
    "4": "Povedalo sa im, aby ne\u0161kodili tr\u00e1ve na zemi, ani nijakej byline ani nijak\u00e9mu stromu, ale iba \u013eu\u010fom, ktor\u00ed nemaj\u00fa na \u010dele Bo\u017eiu pe\u010da\u0165.",
    "5": "Dostali rozkaz, aby ich nezab\u00edjali, ale tr\u00e1pili p\u00e4\u0165 mesiacov; a ich tr\u00e1penie bolo ako tr\u00e1penie od \u0161korpi\u00f3na, ke\u010f u\u0161tipne \u010dloveka.",
    "6": "V t\u00fdch d\u0148och \u013eudia bud\u00fa h\u013eada\u0165 smr\u0165, a nen\u00e1jdu ju, bud\u00fa si \u017eiada\u0165 zomrie\u0165, a smr\u0165 od nich ute\u010die.",
    "7": "Tieto kobylky sa podobali ko\u0148om pripraven\u00fdm do boja; na hlav\u00e1ch mali akoby vence podobn\u00e9 zlatu a ich tv\u00e1re boli ako tv\u00e1re \u013eud\u00ed.",
    "8": "Vlasy mali ako \u017eensk\u00e9 vlasy a ich zuby boli ako levie.",
    "9": "Panciere mali ako panciere zo \u017eeleza a zvuk ich kr\u00eddel bol ako hrmot mnoh\u00fdch konsk\u00fdch vozov r\u00fatiacich sa do boja.",
    "10": "Chvosty mali podobn\u00e9 \u0161korpi\u00f3nom aj \u017eihadl\u00e1 a v chvostoch mali moc \u0161kodi\u0165 \u013eu\u010fom p\u00e4\u0165 mesiacov.",
    "11": "Nad sebou mali kr\u00e1\u013ea anjela priepasti, ktor\u00fd sa po hebrejsky vol\u00e1 Abaddon a po gr\u00e9cky m\u00e1 meno Apollyon.",
    "12": "Prv\u00e9 beda pre\u0161lo a h\u013ea; po \u0148om prich\u00e1dzaj\u00fa e\u0161te dve beda.",
    "13": "Zatr\u00fabil \u0161iesty anjel. A po\u010dul som hlas od rohov zlat\u00e9ho olt\u00e1ra, ktor\u00fd je pred Bohom;",
    "14": "hovoril \u0161iestemu anjelovi, \u010do mal po\u013enicu: \"Odvia\u017e \u0161tyroch anjelov sp\u00fatan\u00fdch pri ve\u013ekej rieke Eufrat.\"",
    "15": "Tu boli odviazan\u00ed \u0161tyria anjeli, \u010do boli pripraven\u00ed na hodinu, de\u0148, mesiac a rok, aby pobili tretinu \u013eud\u00ed.",
    "16": "A po\u010det jazdeck\u00e9ho vojska bol dvadsa\u0165tis\u00edckr\u00e1t desa\u0165tis\u00edc; po\u010dul som ich po\u010det.",
    "17": "A vo viden\u00ed som takto videl kone a t\u00fdch, \u010do sedeli na nich: mali ohniv\u00e9, hyacintov\u00e9 a s\u00edrov\u00e9 panciere a hlavy kon\u00ed boli ako hlavy levov a z ich tl\u00e1m vych\u00e1dzal ohe\u0148, dym a s\u00edra.",
    "18": "Od t\u00fdchto troch r\u00e1n zahynula tretina \u013eud\u00ed; od oh\u0148a, dymu a s\u00edry, \u010do vych\u00e1dzali z ich tl\u00e1m.",
    "19": "Moc kon\u00ed bola toti\u017e v ich tlam\u00e1ch a v ich chvostoch; lebo ich chvosty sa podobali hadom: mali hlavy a nimi \u0161kodili.",
    "20": "A ostatn\u00ed \u013eudia, ktor\u00fdch nezahubili tieto rany, ani pok\u00e1nie nerobili za skutky svojich r\u00fak a neprestali sa kla\u0148a\u0165 zl\u00fdm duchom a zlat\u00fdm, strieborn\u00fdm, meden\u00fdm, kamenn\u00fdm a dreven\u00fdm modl\u00e1m, ktor\u00e9 nem\u00f4\u017eu ani vidie\u0165, ani po\u010du\u0165, ani chodi\u0165.",
    "21": "A nerobili pok\u00e1nie ani za svoje vra\u017edy, ani za svoje \u010dary, ani za svoje smilstvo, ani za svoje kr\u00e1de\u017ee."
}