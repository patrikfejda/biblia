{
    "1": "Tu P\u00e1n hovoril \u00c1ronovi: \"Ty, tvoji synovia a tvoj otcovsk\u00fd kme\u0148 s tebou, vy budete zodpovedn\u00ed za previnenia na sv\u00e4tyni. Ty a tvoji synovia budete zodpovedn\u00ed za previnenia proti v\u00e1\u0161mu k\u0148azsk\u00e9mu \u00faradu.",
    "2": "Priber v\u0161ak k sebe aj svojich bratov, tvoj otcovsk\u00fd kme\u0148, kme\u0148 L\u00e9viho! Nech sa pripoja k tebe a nech ti pom\u00e1haj\u00fa - tebe a tvojim synom - pred st\u00e1nkom z\u00e1kona!",
    "3": "Oni sa bud\u00fa stara\u0165 o to, \u010do bude\u0161 potrebova\u0165 ty a slu\u017eba cel\u00e9ho st\u00e1nku. Nesm\u00fa sa v\u0161ak pribl\u00ed\u017ei\u0165 k zariadeniu sv\u00e4tyne a k olt\u00e1ru, aby neumreli a vy s nimi.",
    "4": "Nech s\u00fa ti n\u00e1pomocn\u00ed a nech sa staraj\u00fa o st\u00e1nok zjavenia a o v\u0161etku jeho slu\u017ebu! Nik nepovolan\u00fd sa k v\u00e1m nesmie pripoji\u0165.",
    "5": "Len vy budete obstar\u00e1va\u0165 slu\u017ebu vo sv\u00e4tyni a na olt\u00e1ri aby u\u017e na Izraelitov nedo\u013eahol hnev.",
    "6": "To som ja vzal va\u0161ich bratov levitov spomedzi synov Izraela. Boli darovan\u00ed P\u00e1novi, aby konali slu\u017ebu pri st\u00e1nku zjavenia.",
    "7": "Ty v\u0161ak a tvoji synovia s tebou vykon\u00e1vajte svoj k\u0148azsk\u00fd \u00farad vo v\u0161etkom, \u010do sa t\u00fdka olt\u00e1ra a toho, \u010do je za oponou. Tam konajte svoju slu\u017ebu. K\u0148azstvo je dar, ktor\u00fd som v\u00e1m dal; keby sa pribl\u00ed\u017eil nepovolan\u00fd, nech zomrie!\"",
    "8": "P\u00e1n hovoril \u00c1ronovi: Ja ti d\u00e1vam na staros\u0165 moje pozdvihovan\u00e9 obety. Zo v\u0161etk\u00fdch posv\u00e4tn\u00fdch darov Izraelitov prenech\u00e1vam \u010das\u0165 tebe a tvojim synom ako n\u00e1le\u017eitos\u0165 s ve\u010dn\u00fdm ustanoven\u00edm.",
    "9": "Zo sv\u00e4tosv\u00e4t\u00fdch obiet - ak nie s\u00fa sp\u00e1len\u00e9 \u00faplne - toto bude tvoje: v\u0161etky obetn\u00e9 dary, ktor\u00e9 prines\u00fa mne pri v\u0161etk\u00fdch potravinov\u00fdch obet\u00e1ch, pri obet\u00e1ch za hriech a pri obet\u00e1ch za spreneveru.",
    "10": "Ako sv\u00e4tosv\u00e4t\u00e9 bude patri\u0165 tebe a tvojim synom. Bude\u0161 ich jes\u0165 na sv\u00e4tom (mieste); m\u00f4\u017eu ich jes\u0165 v\u0161etci. Bud\u00fa pre teba ako sv\u00e4t\u00e9.",
    "11": "Aj toto bude tvoje: pozdvihovan\u00e1 obeta darov a pod\u00e1vacia obeta Izraelitov. Ponech\u00e1vam ju tebe a tvojim synom a dc\u00e9ram ako n\u00e1le\u017eitos\u0165 s ve\u010dn\u00fdm ustanoven\u00edm. M\u00f4\u017ee ich jes\u0165 ka\u017ed\u00fd, kto je v tvojej rodine \u010dist\u00fd.",
    "12": "V\u0161etok najlep\u0161\u00ed olej, mu\u0161t, zrno, najlep\u0161ie z toho, \u010do oni daj\u00fa P\u00e1novi, ponech\u00e1vam tebe.",
    "13": "Prvotiny zo v\u0161etkej \u00farody, ktor\u00e1 bude v ich krajine a ktor\u00e9 prines\u00fa P\u00e1novi bud\u00fa tvoje m\u00f4\u017ee z toho jes\u0165 ka\u017ed\u00fd, kto je v tvojej rodine \u010dist\u00fd.",
    "14": "V\u0161etko, \u010do bude v Izraeli zasv\u00e4ten\u00e9 bezv\u00fdhradne, bude tvoje.",
    "15": "V\u0161etko, \u010do otv\u00e1ra matersk\u00fd \u017eivot zo v\u0161etk\u00fdch \u017eivo\u010d\u00edchov, ktor\u00e9 sa prin\u00e1\u0161aj\u00fa P\u00e1novi, \u010di je to \u010dlovek alebo dobytok, bude tvoje; \u013eudsk\u00e9 prvoroden\u00e9 v\u0161ak nech\u00e1\u0161 v ka\u017edom pr\u00edpade vyk\u00fapi\u0165, aj prvouliahnut\u00e9 z ne\u010dist\u00fdch zvierat dovol\u00ed\u0161 vyk\u00fapi\u0165.",
    "16": "\u010co m\u00e1 by\u0165 vyk\u00fapen\u00e9, nech\u00e1\u0161 po mesiaci vyk\u00fapi\u0165 pod\u013ea odhadnej ceny, za p\u00e4\u0165 \u0161eklov pod\u013ea posv\u00e4tnej v\u00e1hy, \u010di\u017ee dvadsa\u0165 gerov za \u0161ekel.",
    "17": "Prvouliahnut\u00e9 z hov\u00e4dzieho dobytka, z oviec a k\u00f4z nenech\u00e1\u0161 vyk\u00fapi\u0165; tie s\u00fa sv\u00e4t\u00e9. Ich krv vylej na olt\u00e1r a ich loj sp\u00e1\u013e na olt\u00e1ri ako z\u00e1paln\u00fa obetu pr\u00edjemnej v\u00f4ne pre P\u00e1na.",
    "18": "Ich m\u00e4so v\u0161ak je tvoje. Tvoje s\u00fa aj pod\u00e1van\u00e9 prsia a prav\u00e1 lopatka.",
    "19": "V\u0161etky pod\u00e1vacie obety zo sv\u00e4t\u00fdch darov, ktor\u00e9 Izraeliti prin\u00e1\u0161aj\u00fa P\u00e1novi, ponech\u00e1vam tebe, tvojim synom a dc\u00e9ram ako n\u00e1le\u017eitos\u0165 s ve\u010dn\u00fdm ustanoven\u00edm. Toto je ve\u010dne platn\u00e1 zmluva soli pred P\u00e1nom pre teba, aj pre tvoje potomstvo.\"",
    "20": "P\u00e1n hovoril \u00c1ronovi: \"Ty nebude\u0161 ma\u0165 v ich krajine nijak\u00fd dedi\u010dn\u00fd majetok a nedostane\u0161 nijak\u00fd podiel medzi nimi. Ja som tvoj podiel a tvoje dedi\u010dstvo medzi Izraelitmi.",
    "21": "Synom L\u00e9viho t\u00fdmto d\u00e1vam v\u0161etky desiatky v Izraeli ako dedi\u010dn\u00fd majetok na odmenu za ich slu\u017eby, ktor\u00e9 vykon\u00e1vaj\u00fa, za slu\u017ebu pri st\u00e1nku zjavenia.",
    "22": "Izraeliti nesm\u00fa viac prist\u00fapi\u0165 k st\u00e1nku zjavenia, lebo by na seba uvalili hriech, ktor\u00fd zna\u010d\u00ed smr\u0165.",
    "23": "Iba leviti bud\u00fa ma\u0165 na starosti slu\u017ebu v st\u00e1nku zjavenia a bud\u00fa zodpovedn\u00ed za ich previnenie; to je nav\u017edy platn\u00e9 ustanovenie pre v\u0161etky pokolenia, ale medzi Izraelitmi nesm\u00fa ma\u0165 dedi\u010dn\u00fd majetok.",
    "24": "Ve\u010f ja ponech\u00e1vam levitom ako dedi\u010dn\u00fd majetok desiatky, ktor\u00e9 prin\u00e1\u0161aj\u00fa Izraeliti P\u00e1novi ako d\u00e1vky. Preto som v ich pr\u00edpade nariadil, \u017ee nesm\u00fa ma\u0165 medzi Izraelitmi nijak\u00fd dedi\u010dn\u00fd majetok.\"",
    "25": "P\u00e1n hovoril Moj\u017ei\u0161ovi:",
    "26": "\"Hovor levitom a ozn\u00e1m im: Ke\u010f dostanete od Izraelitov desiatky, ktor\u00e9 som v\u00e1m ur\u010dil od nich ako dedi\u010dn\u00fd majetok, prineste z toho pozdvihovaciu obetu pre P\u00e1na, desatinu z desatiny.",
    "27": "A t\u00e1to pod\u00e1vacia obeta sa v\u00e1m bude po\u010d\u00edta\u0165 ako odovzd\u00e1vanie zrna z humna alebo prebytok z lisu ostatn\u00fdch Izraelitov.",
    "28": "Zo v\u0161etk\u00fdch svojich desiatkov, ktor\u00e9 dostanete od Izraelitov, aj vy odovzd\u00e1te pozdvihovaciu obetu pre P\u00e1na; a t\u00fato pozdvihovaciu obetu pre P\u00e1na odovzd\u00e1te k\u0148azovi \u00c1ronovi.",
    "29": "Zo v\u0161etk\u00fdch svojich desiatkov d\u00e1te v\u017edy na pozdvihovaciu obetu pre P\u00e1na to najlep\u0161ie zo v\u0161etk\u00e9ho ako sv\u00e4t\u00fa n\u00e1le\u017eitos\u0165.",
    "30": "A povedz im: Ke\u010f budete z toho d\u00e1va\u0165 to najlep\u0161ie, bude sa to levitom tak po\u010d\u00edta\u0165 ako ostatn\u00fdm Izraelitom v\u00fdnos z humna a lisu.",
    "31": "Toto m\u00f4\u017eete jes\u0165 na ktoromko\u013evek svojom mieste aj vy, aj va\u0161e rodiny, lebo to je odmena za va\u0161u slu\u017ebu pri st\u00e1nku zjavenia.",
    "32": "Iba ak odovzd\u00e1te najlep\u0161ie, neprivol\u00e1te si previnenie na seba, neznesv\u00e4t\u00edte posv\u00e4tn\u00e9 dary Izraelitov a nezomriete za to.\""
}