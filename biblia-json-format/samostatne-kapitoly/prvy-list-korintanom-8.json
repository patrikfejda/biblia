{
    "1": "O m\u00e4se obetovanom modl\u00e1m vieme, \u017ee my v\u0161etci m\u00e1me poznanie. Ale poznanie nad\u00fava, k\u00fdm l\u00e1ska buduje.",
    "2": "Ak si niekto mysl\u00ed, \u017ee nie\u010do vie, e\u0161te to nevie tak, ako by mal vedie\u0165.",
    "3": "Ale ak niekto miluje Boha, toho Boh pozn\u00e1.",
    "4": "O jeden\u00ed m\u00e4sa obetovan\u00e9ho modl\u00e1m teda vieme, \u017ee na svete niet nijakej modly a nijak\u00e9ho boha, iba Jeden.",
    "5": "Lebo aj ke\u010f s\u00fa tak\u00ed \u010do sa naz\u00fdvaj\u00fa bohmi \u010di u\u017e na nebi alebo na zemi,- ako je ve\u013ea bohov a ve\u013ea p\u00e1nov -,",
    "6": "my m\u00e1me iba jedn\u00e9ho Boha, Otca, od ktor\u00e9ho je v\u0161etko a my sme pre neho, a jedn\u00e9ho P\u00e1na, Je\u017ei\u0161a Krista, skrze ktor\u00e9ho je v\u0161etko, aj my sme skrze neho.",
    "7": "Len\u017ee nie v\u0161etci maj\u00fa poznanie. Niektor\u00ed s\u00fa e\u0161te teraz tak\u00ed zvyknut\u00ed na modly, \u017ee jedia m\u00e4so, akoby bolo naozaj obetovan\u00e9 modl\u00e1m, a ich svedomie sa po\u0161kvr\u0148uje, lebo je slab\u00e9.",
    "8": "Ale jedlo n\u00e1s nepribl\u00ed\u017ei k Bohu: ani ke\u010f nejeme, ni\u010d nestrat\u00edme, ani ke\u010f jeme, ni\u010d nez\u00edskame:",
    "9": "Len si dajte pozor aby t\u00e1to va\u0161a sloboda nebola na pohor\u0161enie slab\u00fdm.",
    "10": "Lebo ke\u010f niekto uvid\u00ed toho, \u010do m\u00e1 poznanie, stolova\u0165 v pohanskom chr\u00e1me, neposmel\u00ed sa jeho svedomie, preto\u017ee je slab\u00e9, aby jedol m\u00e4so obetovan\u00e9 modl\u00e1m?",
    "11": "A slab\u00fd zahynie pre tvoje poznanie - brat, za ktor\u00e9ho zomrel Kristus!",
    "12": "Ke\u010f takto hre\u0161\u00edte proti bratom a zra\u0148ujete ich slab\u00e9 svedomie, hre\u0161\u00edte proti Kristovi.",
    "13": "Preto ak jedlo pohor\u0161uje m\u00f4jho brata, nebudem nikdy jes\u0165 m\u00e4so, aby som nepohor\u0161il svojho brata."
}