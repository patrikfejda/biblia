{
    "1": "Asa robil, \u010do bolo dobr\u00e9 a spravodliv\u00e9 v o\u010diach P\u00e1na, jeho Boha.",
    "2": "Odstr\u00e1nil cudzie olt\u00e1re a v\u00fd\u0161iny, pol\u00e1mal pomn\u00edky a povyt\u00ednal a\u0161ery.",
    "3": "J\u00fadovi prik\u00e1zal, aby vyh\u013ead\u00e1val P\u00e1na, Boha svojich otcov, a plnil z\u00e1kon a prik\u00e1zania.",
    "4": "Odstr\u00e1nil zo v\u0161etk\u00fdch j\u00fadskych miest v\u00fd\u0161iny a cham\u00e1ny. K\u00fdm bol on, kr\u00e1\u013eovstvo malo pokoj.",
    "5": "V J\u00fadsku postavil opevnen\u00e9 mest\u00e1, lebo krajina bola v pokoji a v t\u00fdch rokoch sa proti nemu nestrhla nijak\u00e1 vojna, lebo P\u00e1n mu doprial pokoj.",
    "6": "Povedal J\u00fadovi: \"Stavajme tieto mest\u00e1 a ohra\u010fme ich m\u00farom, ve\u017eami, br\u00e1nami a z\u00e1vorami! Krajina je e\u0161te pred nami, lebo sme h\u013eadali P\u00e1na, svojho Boha. H\u013eadali sme a doprial n\u00e1m pokoj zo v\u0161etk\u00fdch str\u00e1n.\" Stavali teda s \u00faspechom.",
    "7": "V Asovom vojsku bolo z J\u00fadu tristotis\u00edc \u0161t\u00edtono\u0161ov a kopijn\u00edkov a z Benjam\u00edna dvestoosemdesiattis\u00edc \u0161t\u00edtono\u0161ov a strelcov z luku. To v\u0161etko boli udatn\u00ed bojovn\u00edci.",
    "8": "Vytiahol proti nim Eti\u00f3p\u010dan Zara s mili\u00f3novou arm\u00e1dou a tristo vozmi a do\u0161iel a\u017e k Marese.",
    "9": "Asa mu i\u0161iel naproti a zviedli boj v \u00fadol\u00ed Safata pri Marese.",
    "10": "Asa vz\u00fdval P\u00e1na, svojho Boha, a hovoril: \"Pane, okrem teba niet nikoho, ke\u010f treba bezmocn\u00e9mu pom\u00e1ha\u0165 proti po\u010detn\u00e9mu. Pom\u00f4\u017e n\u00e1m, Pane, n\u00e1\u0161 Bo\u017ee, lebo na teba sa opierame a v tvojom mene ideme proti tomuto mno\u017estvu. Pane, n\u00e1\u0161 Bo\u017ee, nech nie je \u010dlovek mocnej\u0161\u00ed ako ty!\"",
    "11": "A P\u00e1n porazil Eti\u00f3p\u010danov pred Asom a pred J\u00fadom, tak\u017ee Eti\u00f3p\u010dania u\u0161li.",
    "12": "Asa a vojsko, ktor\u00e9 bolo s n\u00edm, prenasledovalo ich a\u017e po Gerar. Z Eti\u00f3p\u010danov padli to\u013ek\u00ed, \u017ee sotva bolo u nich \u017eiv\u00e9ho, lebo P\u00e1n a jeho vojsko ich zlomili. Nabrali ve\u013ea koristi",
    "13": "a porazili v\u0161etky mest\u00e1 na okol\u00ed Geraru, lebo sa ich zmocnil strach pred P\u00e1nom. V\u0161etky tie mest\u00e1 vyplienili, lebo v nich bolo ve\u013ea koristi.",
    "14": "Zborili aj stany pri dobytku, zajali mno\u017estvo oviec a tiav a vr\u00e1tili sa do Jeruzalema."
}