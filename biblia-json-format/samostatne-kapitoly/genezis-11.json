{
    "1": "Vtedy bol na celej zemi jeden jazyk a rovnak\u00e9 slov\u00e1.",
    "2": "Ke\u010f sa pohli z v\u00fdchodu, na\u0161li v krajine Sena\u00e1r rovinu a osadili sa na nej.",
    "3": "Tu si povedali jeden druh\u00e9mu: \"Po\u010fme, narobme teh\u00e1l a vyp\u00e1\u013eme ich v ohni!\" Tehly im sl\u00fa\u017eili namiesto kame\u0148a a asfalt namiesto malty.",
    "4": "Potom povedali: \"Po\u010fme, postavme si mesto a ve\u017eu, ktorej vrchol bude siaha\u0165 do neba, spravme si tak pomn\u00edk, aby sme sa neroztratili po celej zemi!\"",
    "5": "Tu zost\u00fapil P\u00e1n, aby videl mesto a ve\u017eu, ktor\u00e9 stavali \u013eudia",
    "6": "a povedal: \"H\u013ea, s\u00fa jedn\u00fdm n\u00e1rodom, v\u0161etci maj\u00fa jeden jazyk; toto je za\u010diatok ich \u010dinov a veru neodst\u00fapia od ni\u010doho z toho, \u010do si zaumienili urobi\u0165.",
    "7": "Po\u010fme, zost\u00fapme a pom\u00e4\u0165me tam ich jazyk, aby nik nerozumel re\u010di druh\u00e9ho!\"",
    "8": "A takto ich P\u00e1n odtia\u013e rozohnal po celej zemi a mesto prestali stava\u0165.",
    "9": "Preto ho nazvali B\u00e1belom, lebo tam P\u00e1n zmiatol re\u010d celej zeme a P\u00e1n ich odtia\u013e rozohnal po celej zemi.",
    "10": "Toto je Semovo potomstvo: Dva roky po potope, ke\u010f mal Sem sto rokov, narodil sa mu Arfaxad.",
    "11": "Po Arfaxadovom naroden\u00ed \u017eil Sem p\u00e4\u0165sto rokov a narodili sa mu synovia a dc\u00e9ry.",
    "12": "Ke\u010f mal Arfaxad tridsa\u0165p\u00e4\u0165 rokov, narodil sa mu Sale.",
    "13": "Po Saleho naroden\u00ed \u017eil Arfaxad e\u0161te \u0161tyristotri rokov a narodili sa mu synovia a dc\u00e9ry.",
    "14": "Ke\u010f mal Sale tridsa\u0165 rokov, narodil sa mu Heber.",
    "15": "Po Heberovom naroden\u00ed \u017eil Sale e\u0161te \u0161tyristotri rokov a narodili sa mu synovia a dc\u00e9ry.",
    "16": "Ke\u010f mal Heber tridsa\u0165\u0161tyri rokov, narodil sa mu Faleg.",
    "17": "Po Falegovom naroden\u00ed \u017eil Heber e\u0161te \u0161tyristotridsa\u0165 rokov a narodili sa mu synovia a dc\u00e9ry.",
    "18": "Ke\u010f mal Faleg tridsa\u0165 rokov, narodil sa mu Reu.",
    "19": "Po Reuovom naroden\u00ed \u017eil Faleg e\u0161te dvestodev\u00e4\u0165 rokov a narodili sa mu synovia a dc\u00e9ry.",
    "20": "Ke\u010f mal Reu tridsa\u0165dva rokov, narodil sa mu Sarug.",
    "21": "Po Sarugovom naroden\u00ed \u017eil Reu e\u0161te dvestosedem rokov a narodili sa mu synovia a dc\u00e9ry.",
    "22": "Ke\u010f mal Sarug tridsa\u0165 rokov, narodil sa mu Nachor.",
    "23": "Po Nachorovom naroden\u00ed \u017eil Sarug e\u0161te dvesto rokov a narodili sa mu synovia a dc\u00e9ry.",
    "24": "Ke\u010f mal Nachor dvadsa\u0165dev\u00e4\u0165 rokov, narodil sa mu T\u00e1re.",
    "25": "Po T\u00e1reho naroden\u00ed \u017eil Nachor e\u0161te stodev\u00e4tn\u00e1s\u0165 rokov a narodili sa mu synovia a dc\u00e9ry.",
    "26": "Ke\u010f mal T\u00e1re sedemdesiat rokov, narodil sa mu Abram, Nachor a Aran.",
    "27": "Toto je T\u00e1reho potomstvo: T\u00e1remu sa narodil Abram, Nachor a Aran a Aranovi sa narodil Lot.",
    "28": "Aran v\u0161ak zomrel e\u0161te za \u017eivota svojho otca T\u00e1reho vo svojej rodnej krajine, v Chaldejskom Ure.",
    "29": "Abram a Nachor sa o\u017eenili. Abramova \u017eena sa volala Sarai a Nachorova \u017eena mala meno Melcha. Bola Aranovou dc\u00e9rou, ktor\u00fd bol otcom Melchy a otcom Jeschy.",
    "30": "Sarai v\u0161ak bola neplodn\u00e1; nemala det\u00ed.",
    "31": "A T\u00e1re vzal svojho syna Abrama, svojho vnuka, Aranovho syna Lota, aj svoju nevestu, \u017eenu svojho syna Abrama, Sarai, vyviedol ich z Chaldejsk\u00e9ho Uru a i\u0161li do krajiny Kana\u00e1n. Pri\u0161li a\u017e do Haranu a tam sa osadili.",
    "32": "T\u00e1reho dn\u00ed bolo dvestop\u00e4\u0165 rokov, ke\u010f T\u00e1re zomrel v Harane."
}