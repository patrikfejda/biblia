{
    "1": "P\u00e1n povedal Moj\u017ei\u0161ovi a \u00c1ronovi v egyptskej krajine.",
    "2": "\"Tento mesiac bude pre v\u00e1s po\u010diato\u010dn\u00fdm mesiacom. Bude v\u00e1m prv\u00fdm mesiacom v roku.",
    "3": "Celej izraelskej pospolitosti ozn\u00e1mte: \"Desiateho tohoto mesiaca nech si ka\u017ed\u00fd zaobstar\u00e1 bar\u00e1nka pre svoju rodinu, pre ka\u017ed\u00fd dom!",
    "4": "Ak je v\u0161ak rodina m\u00e1lo na jedn\u00e9ho bar\u00e1nka, potom nech si zaobstar\u00e1 spolu so svoj\u00edm susedom, ktor\u00e9ho rodina b\u00fdva najbli\u017e\u0161ie, pod\u013ea po\u010dtu os\u00f4b; pod\u013ea toho si m\u00e1te zadov\u00e1\u017ei\u0165 bar\u00e1nka ko\u013eko kto z v\u00e1s zje.",
    "5": "Bar\u00e1nok mus\u00ed by\u0165 bezchybn\u00fd, ro\u010dn\u00fd sam\u010dek. Vyberiete si ho spomedzi oviec alebo k\u00f4z.",
    "6": "A bude vo va\u0161ej opatere do \u0161trn\u00e1steho d\u0148a tohoto mesiaca, ke\u010f ho cel\u00e1 izraelsk\u00e1 pospolitos\u0165 v podve\u010der zabije.",
    "7": "I vezme sa z jeho krvi a nama\u017e\u00fa sa \u0148ou obe veraje a vrchn\u00fd prah dver\u00ed na domoch, v ktor\u00fdch ho bud\u00fa jes\u0165.",
    "8": "A v t\u00fa noc bud\u00fa jes\u0165 m\u00e4so upe\u010den\u00e9 na ohni; budete ho jes\u0165 s nekvasen\u00fdm chlebom a s hork\u00fdmi zelinami.",
    "9": "Ni\u010d nesmiete z neho jes\u0165 surov\u00e9 ani uvaren\u00e9 vo vode ale iba upe\u010den\u00e9 na ohni, hlavu, n\u00f4\u017eky a vn\u00fatornosti.",
    "10": "Ni\u010d z neho nenech\u00e1te do r\u00e1na. \u010co by v\u0161ak z neho malo zosta\u0165 do r\u00e1na, sp\u00e1lite to na ohni.",
    "11": "A budete ho jes\u0165 takto: Bedr\u00e1 budete ma\u0165 op\u00e1san\u00e9, obuv na noh\u00e1ch a palicu v ruke. Budete jes\u0165 nar\u00fdchlo. lebo je to P\u00e1nov prechod (Pesach).",
    "12": "Lebo v t\u00fa noc prejdem celou egyptskou krajinou a usmrt\u00edm v\u0161etko prvoroden\u00e9 v egyptskej krajine od \u010dloveka a\u017e po dobytok a nad v\u0161etk\u00fdmi bohmi Egypta vykon\u00e1m s\u00fad ja, P\u00e1n!",
    "13": "Krv na va\u0161ich domoch, v ktor\u00fdch b\u00fdvate, bude znamen\u00edm na va\u0161u ochranu. Ke\u010f uvid\u00edm krv, prejdem popri v\u00e1s a nezastihne v\u00e1s nijak\u00fd zhubn\u00fd \u00fader, ke\u010f budem bi\u0165 Egypt.",
    "14": "Tento de\u0148 bude pre v\u00e1s pam\u00e4tn\u00fdm d\u0148om a budete ho sl\u00e1vi\u0165 ako P\u00e1nov sviatok: z pokolenia na pokolenie ho budete sl\u00e1vi\u0165 ako ve\u010dit\u00e9 ustanovenie!",
    "15": "Sedem dn\u00ed budete jes\u0165 nekvasen\u00e9 chleby. Ihne\u010f v prv\u00fd de\u0148 odstr\u00e1nite kvas zo svojich domov, lebo ka\u017ed\u00fd, kto by od prv\u00e9ho a\u017e do siedmeho dna jedol nie\u010do kysnut\u00e9, bude vyhladen\u00fd z Izraela.",
    "16": "V prv\u00fd de\u0148 budete ma\u0165 sv\u00e4t\u00e9 zhroma\u017edenie; aj v siedmy de\u0148 budete ma\u0165 sv\u00e4t\u00e9 zhroma\u017edenie. V tieto dni nebudete kona\u0165 nijak\u00fa pr\u00e1cu okrem toho, \u010do je potrebn\u00e9 na pr\u00edpravu jedla pre ka\u017ed\u00fa osobu.",
    "17": "Takto zachov\u00e1vajte (z\u00e1kon) nekvasen\u00fdch chlebov, lebo pr\u00e1ve v tento de\u0148 som vyviedol va\u0161e z\u00e1stupy z egyptskej krajiny. Tak zachov\u00e1vajte tento de\u0148 z pokolenia na pokolenie ako ve\u010dn\u00e9 ustanovenie!",
    "18": "V prvom (mesiaci), od ve\u010dera \u0161trn\u00e1steho d\u0148a tohoto mesiaca budete jes\u0165 nekvasen\u00e9 chleby a\u017e do ve\u010dera dvadsiateho prv\u00e9ho d\u0148a tohoto mesiaca.",
    "19": "Sedem dn\u00ed sa nesmie n\u00e1js\u0165 vo va\u0161ich domoch kvas, lebo ka\u017ed\u00fd, kto bude jes\u0165 nie\u010do kysnut\u00e9, bude z izraelskej pospolitosti vyhladen\u00fd, \u010di je cudzinec alebo domorodec!",
    "20": "Nesmiete jes\u0165 ni\u010d kysnut\u00e9! Vo v\u0161etk\u00fdch va\u0161ich pr\u00edbytkoch sa bude jes\u0165 len nekvasen\u00fd chlieb.\"",
    "21": "Tu Moj\u017ei\u0161 zvolal v\u0161etk\u00fdch star\u0161\u00edch Izraela a povedal im: \"Vyberte sa a zaobstarajte si pre svojich pr\u00edslu\u0161n\u00edkov bar\u00e1nka a obetujte paschu!",
    "22": "Do krvi, ktor\u00e1 bude v miske, omo\u010dte zv\u00e4zok yzopu a poma\u017ete \u0148ou obe veraje a vrchn\u00fd prah!",
    "23": "Nik z v\u00e1s nech v\u0161ak nevych\u00e1dza z dver\u00ed svojho domu a\u017e do r\u00e1na. P\u00e1n bude toti\u017e prech\u00e1dza\u0165 a bi\u0165 Egyp\u0165anov. Ke\u010f v\u0161ak uvid\u00ed krv na hornom prahu a na oboch verajach, P\u00e1n prejde popri domov\u00fdch dver\u00e1ch a nedovol\u00ed hubite\u013eovi vojs\u0165 do va\u0161ich domov a zab\u00edja\u0165.",
    "24": "Zachovajte teda toto ustanovenie, lebo je to pr\u00edkaz, ktor\u00fd plat\u00ed pre teba a pre tvoje deti naveky!",
    "25": "Aj potom, ke\u010f vojdete do krajiny, ktor\u00fa v\u00e1m d\u00e1 P\u00e1n, ako to pris\u013e\u00fabil, takto zachov\u00e1vajte tento zvyk!",
    "26": "A ke\u010f sa v\u00e1s op\u00fdtaj\u00fa va\u0161e deti: \"\u010co to m\u00e1te za zvyk?\",",
    "27": "vy odpoviete: \"To je obetovanie paschy pre P\u00e1na, ktor\u00fd obi\u0161iel domy Izraelitov v Egypte, ke\u010f bil Egyp\u0165anov a ke\u010f na\u0161e domy u\u0161etril.\" Tu \u013eud padol na kolen\u00e1 a kla\u0148al sa.",
    "28": "A Izraeliti i\u0161li a urobili tak, ako Moj\u017ei\u0161ovi a \u00c1ronovi prik\u00e1zal P\u00e1n. Tak urobili.",
    "29": "O polnoci P\u00e1n pobil v\u0161etk\u00fdch prvoroden\u00fdch v egyptskej krajine, od prvoroden\u00e9ho fara\u00f3novho, \u010do mal sedie\u0165 na jeho tr\u00f3ne a\u017e po prvoroden\u00e9ho zajatca \u010do bol v \u017eal\u00e1ri, aj v\u0161etky prvoroden\u00e9 zvierat\u00e1.",
    "30": "V t\u00fa noc vstal fara\u00f3n i v\u0161etci jeho slu\u017eobn\u00edci a v\u0161etci Egyp\u0165ania a v Egypte nastal hrozn\u00fd n\u00e1rek, lebo nebolo domu, kde by nebolo m\u0155tveho.",
    "31": "A e\u0161te v noci dal zavola\u0165 Moj\u017ei\u0161a a \u00c1rona a povedal: \"Vst\u00e1vajte! Od\u00ed\u010fte spomedzi m\u00f4jho \u013eudu, ty aj Izraeliti, a cho\u010fte sl\u00fa\u017ei\u0165 P\u00e1novi, ako ste si to \u017eiadali!",
    "32": "Vezmite so sebou aj ovce a dobytok, ako ste si \u017eiadali, a cho\u010fte! A vyproste aj pre m\u0148a po\u017eehnanie!\"",
    "33": "Egyp\u0165ania tie\u017e s\u00farili, aby \u013eud \u010d\u00edm sk\u00f4r odi\u0161iel z krajiny, lebo vraveli: \"V\u0161etci pomrieme!\"",
    "34": "\u013dud si vzal cesto, prv ako vykyslo, die\u017ee, zabalen\u00e9 do pl\u00e1\u0161\u0165ov, na plecia.",
    "35": "Izraeliti sa zachovali aj pod\u013ea Moj\u017ei\u0161ovho n\u00e1vodu a vy\u017eiadali si od Egyp\u0165anov strieborn\u00e9 a zlat\u00e9 predmety i \u0161atstvo.",
    "36": "P\u00e1n v\u0161ak vzbudil vo\u010di \u013eudu priaze\u0148 Egyp\u0165anov, tak\u017ee vyplnili ich \u017eiados\u0165, a tak vydrancovali Egyp\u0165anov.",
    "37": "Nato sa Izraeliti pohli z Ramesesu do Sokotu, bolo ich asi \u0161es\u0165stotis\u00edc pe\u0161o id\u00facich mu\u017eov, okrem det\u00ed.",
    "38": "S nimi \u0161lo aj mnoho v\u0161elijak\u00e9ho \u013eudu, ovce a dobytok, nesmierne ve\u013ek\u00e9 st\u00e1da.",
    "39": "Z cesta, ktor\u00e9 si vzali z Egypta, napiekli nekvasen\u00fdch os\u00fachov; cesto nemohlo vykysn\u00fa\u0165, lebo ich hnali z Egypta a nemohli sa dlho zdr\u017eiava\u0165 a pripravi\u0165 si jedlo na cestu.",
    "40": "Izraeliti b\u00fdvali v Egypte \u0161tyristotridsa\u0165 rokov.",
    "41": "Po dokon\u010den\u00ed \u0161tyristo\u0161tyridsiatich rokov, pr\u00e1ve v ten de\u0148, odi\u0161li v\u0161etky P\u00e1nove voje z egyptskej krajiny.",
    "42": "Bola to noc bdenia, zasv\u00e4ten\u00e1 P\u00e1novi, ke\u010f ich vyviedol z Egypta. To je t\u00e1 P\u00e1nova noc, ktor\u00fa maj\u00fa bden\u00edm sl\u00e1vi\u0165 v\u0161etci Izraeliti z pokolenia na pokolenie.",
    "43": "P\u00e1n prik\u00e1zal Moj\u017ei\u0161ovi a \u00c1ronovi: \"Toto je predpis o pasche: Nijak\u00fd cudzinec z nej nesmie jes\u0165.",
    "44": "Ka\u017ed\u00e9ho k\u00fapen\u00e9ho otroka obre\u017e, len potom z nej m\u00f4\u017ee jes\u0165.",
    "45": "Pris\u0165ahovalec a n\u00e1jomn\u00edk z nej nesm\u00fa jes\u0165.",
    "46": "Mus\u00ed sa zjes\u0165 v jednom a tom istom dome a ni\u010d z m\u00e4sa nesmie\u0161 vynies\u0165 von z domu, ani mu nesmiete pol\u00e1ma\u0165 nijak\u00fa kos\u0165.",
    "47": "Cel\u00e1 izraelsk\u00e1 pospolitos\u0165 to bude tak robi\u0165.",
    "48": "Ak je pri tebe nejak\u00fd cudzinec a chcel by pre P\u00e1na zasv\u00e4ti\u0165 paschu, tak sa musia da\u0165 v\u0161etci jeho pr\u00edslu\u0161n\u00edci obreza\u0165. Len potom sa m\u00f4\u017ee pribl\u00ed\u017ei\u0165 a sl\u00e1vi\u0165 ju a bude ako domorodec, ale neobrezan\u00fd z nej nesmie v nijakom pr\u00edpade jes\u0165.",
    "49": "Ten ist\u00fd z\u00e1kon plat\u00ed pre domorodcov i pre cudzincov, ktor\u00ed sa medzi vami zdr\u017euj\u00fa!\"",
    "50": "A v\u0161etci Izraeliti urobili tak, ako P\u00e1n prik\u00e1zal Moj\u017ei\u0161ovi a \u00c1ronovi. Tak urobili.",
    "51": "A v ten ist\u00fd de\u0148 P\u00e1n vyviedol Izraelitov z egyptskej krajiny v zoraden\u00fdch z\u00e1stupoch."
}