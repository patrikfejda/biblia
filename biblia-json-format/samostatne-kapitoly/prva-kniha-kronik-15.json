{
    "1": "Nastaval si domov v D\u00e1vidom meste, pripravil miesto pre Bo\u017eiu archu a postavil pre \u0148u stan.",
    "2": "Vtedy D\u00e1vid povedal: \"Bo\u017eiu archu nesmie nies\u0165 nik, iba leviti, lebo P\u00e1n ich vyvolil, aby nosili Bo\u017eiu archu a aby ju obsluhovali naveky.\"",
    "3": "D\u00e1vid zhroma\u017edil do Jeruzalema v\u0161etk\u00fdch Izraelitov, aby vyniesli P\u00e1novu archu na miesto, ktor\u00e9 jej pripravil.",
    "4": "Zvolal aj \u00c1ronov\u00fdch synov a levitov.",
    "5": "Z Ka\u00e1tov\u00fdch synov knie\u017ea Uriela a jeho bratov, stodvadsiatich.",
    "6": "Zo synov Merariho knie\u017ea Asai\u00e1\u0161a a jeho bratov, dvestodvadsiatich.",
    "7": "Z Gersonov\u00fdch synov knie\u017ea Joela a jeho bratov, stotridsiatich.\"",
    "8": "Z Elisafanov\u00fdch synov knie\u017ea Semei\u00e1\u0161a a jeho dvesto bratov.",
    "9": "Z Hebronov\u00fdch synov knie\u017ea Eliela a jeho bratov, osemdesiatich.",
    "10": "Z Ozielov\u00fdch synov knie\u017ea Aminadaba a jeho bratov, stodvan\u00e1stich.",
    "11": "D\u00e1vid povolal aj k\u0148azov Sadoka a Abiatara, ako aj levitov Uriela, Asai\u00e1\u0161a, Joela, Semei\u00e1\u0161a, Eliela a Aminadaba",
    "12": "a povedal im: \"Vy ste hlavy levitsk\u00fdch rod\u00edn. Posv\u00e4\u0165te sa vy i va\u0161i bratia a vyneste archu P\u00e1na, Izraelovho Boha, na miesto, ktor\u00e9 som jej pripravil.",
    "13": "Preto, \u017ee ste predt\u00fdm neboli pr\u00edtomn\u00ed, pobil n\u00e1s P\u00e1n, n\u00e1\u0161 Boh, lebo sme ho neh\u013eadali, ako sa patr\u00ed.\"",
    "14": "K\u0148azi a leviti sa teda posv\u00e4tili, aby mohli vynies\u0165 archu P\u00e1na, Izraelovho Boha.",
    "15": "Potom synovia L\u00e9viho zdvihli Bo\u017eiu archu pomocou ty\u010d\u00ed na plecia, ako pod\u013ea P\u00e1novho slova prik\u00e1zal Moj\u017ei\u0161.",
    "16": "D\u00e1vid rozk\u00e1zal knie\u017eat\u00e1m levitov, aby zo svojich bratov ustanovili spev\u00e1kov s hudobn\u00fdmi n\u00e1strojmi, harfami, citarami a cimbalmi, aby sa mohutn\u00fd hlas radosti vzn\u00e1\u0161al do v\u00fdsosti.",
    "17": "Ustanovili teda levitov: Joelovho syna Hemana a z jeho bratov Barachi\u00e1\u0161ovho syna Asafa. A z ich bratov, zo synov Merariho, Kusi\u00e1\u0161ovho syna Etana.",
    "18": "A s nimi ich bratov druh\u00e9ho radu: Zachari\u00e1\u0161a, (Bena), Jaziela, Semiramota, Jahiela, Aniho, Eliaba, Banai\u00e1\u0161a, Ma\u00e1si\u00e1\u0161a, Matati\u00e1\u0161a, Elifalu, Makeni\u00e1\u0161a, Obededoma a Jehiela, vr\u00e1tnikov.",
    "19": "A spev\u00e1kov: Hemana, Asafa a Etana, aby hrali na meden\u00fdch cimbaloch.",
    "20": "Zachari\u00e1\u0161, Oziel, Semiramot, Jehiel, Ani, Eliab, Ma\u00e1si\u00e1\u0161 a Banai\u00e1\u0161 na harfe pre diev\u010densk\u00fd hlas,",
    "21": "Matati\u00e1\u0161, Elifalu, Makeni\u00e1\u0161, Obededom, Jehiel, Ozaziu na citar\u00e1ch viedli hlbok\u00fd hlas.",
    "22": "Levitsk\u00e9 knie\u017ea Choneni\u00e1\u0161 bol pri pren\u00e1\u0161an\u00ed; riadil prenos, lebo bol rozumn\u00fd.",
    "23": "Barachi\u00e1\u0161 a Elkana boli str\u00e1\u017ecami archy.",
    "24": "K\u0148azi Sebeni\u00e1\u0161, Jozafat, Natanael, Amasai, Zachari\u00e1\u0161, Banai\u00e1\u0161 a Eliezer tr\u00fabili pred Bo\u017eou archou na tr\u00faby. Obededom a Jehi\u00e1\u0161 boli str\u00e1\u017ecami archy.",
    "25": "Potom D\u00e1vid, star\u0161\u00ed Izraela a knie\u017eat\u00e1 tis\u00edcok i\u0161li, aby vyniesli P\u00e1novu archu zmluvy z Obededomovho domu s rados\u0165ou.",
    "26": "A ke\u010f Boh pomohol levitom, ktor\u00ed niesli P\u00e1novu archu zmluvy, obetovali sedem b\u00fd\u010dkov a sedem baranov.",
    "27": "D\u00e1vid bol oble\u010den\u00fd do jemn\u00e9ho pl\u00e1\u0161\u0165a, aj v\u0161etci leviti, ktor\u00ed niesli archu, aj spev\u00e1ci a Choneni\u00e1\u0161, vodca prenosu. D\u00e1vid mal aj pl\u00e1tenn\u00fd ef\u00f3d.",
    "28": "Cel\u00fd Izrael vyn\u00e1\u0161al P\u00e1novu archu zmluvy s jasotom za zvuku rohu, tr\u00fab a cimbalov a hrali na harfy a citary.",
    "29": "Ke\u010f P\u00e1nova archa zmluvy do\u0161la do D\u00e1vidovho mesta, \u0160aulova dc\u00e9ra Michol pozerala von oknom. A ke\u010f videla D\u00e1vida poskakova\u0165 a tancova\u0165, opovrhla n\u00edm v srdci."
}