{
    "1": "V\u0161etk\u00fdch Izraelitov spo\u010d\u00edtali a s\u00fa zap\u00edsan\u00ed v Knihe izraelsk\u00fdch (a j\u00fadskych?) kr\u00e1\u013eov. Pre ich nevernos\u0165 ich odviedli do zajatia do Babylonu.",
    "2": "Prv\u00ed obyvatelia boli t\u00ed, ktor\u00ed (sa osadili) na svojich majetkoch, vo svojich mest\u00e1ch: Izraeliti, k\u0148azi, leviti a chr\u00e1mov\u00ed sluhovia.",
    "3": "V Jeruzaleme b\u00fdvali niektor\u00ed zo synov J\u00fadu, zo synov Benjam\u00edna, zo synov Efraima a Manassesa:",
    "4": "Otei, syn Amiuda, syna Amriho, syna Omraiho, syna Boniho zo synov J\u00fadovho syna F\u00e1resa.",
    "5": "Zo Selovcov: prvoroden\u00fd Asai\u00e1\u0161 a jeho synovia.",
    "6": "Zo synov Zareho: Jehuel a ich bratia \u0161es\u0165stodev\u00e4\u0165desiat.",
    "7": "Zo synov Benjam\u00edna: Salo, syn Mosolama, syna Odui\u00e1\u0161a, syna Asana.",
    "8": "Jobani\u00e1\u0161, syn Jerohama; Ela, syn Oziho, syna Mochoriho; Mosolam, syn Safati\u00e1\u0161a, syna Rahuela, syna Jebani\u00e1\u0161a.",
    "9": "A ich bratia pod\u013ea svojich rodov dev\u00e4\u0165stop\u00e4\u0165desiat\u0161es\u0165. T\u00edto v\u0161etci boli rodinn\u00ed pohlav\u00e1ri svojich rod\u00edn.",
    "10": "Z k\u0148azov: Jedai\u00e1\u0161, Jojarib, Jachin",
    "11": "a Azari\u00e1\u0161, syn Helki\u00e1\u0161a, syna Mosolama, syna Sadoka, syna Maraiota, syna Achit\u00f3ba, knie\u017ea Bo\u017eieho domu.",
    "12": "\u010ealej Adai\u00e1\u0161, syn Jerohama, syna Fasura, syna Melchi\u00e1\u0161a; M\u00e1sai, syn Adiela, syna Jezru, syna Mosolama, syna Mosolamita, syna Emera.",
    "13": "A ich bratia, pohlav\u00e1ri svojich rod\u00edn, tis\u00edcsedemsto\u0161es\u0165desiat udatn\u00fdch mu\u017eov na vykon\u00e1vanie slu\u017eby pri Bo\u017eom dome.",
    "14": "Z levitov: Semei\u00e1\u0161, syn Hasuba, syna Ezrikama, syna Hasebi\u00e1\u0161a zo synov Merariho;",
    "15": "Bakbakar, Chere\u0161 a Galal; Matani\u00e1\u0161, syn Michu, syna Zechriho, syna Asafa;",
    "16": "Obdi\u00e1\u0161, syn Semei\u00e1\u0161a, syna Galala, syna Idutuna; Barachi\u00e1\u0161, syn Asu, syna Elkanu, ktor\u00fd b\u00fdval v dvoroch Netofatitov.",
    "17": "Vr\u00e1tnici: Selum, Akub, Telmon, Achiman a ich bratia. Selum bol pohlav\u00e1rom.",
    "18": "V Kr\u00e1\u013eovskej br\u00e1ne na v\u00fdchod a\u017e do dne\u0161ka s\u00fa oni vr\u00e1tnikmi t\u00e1bora levitov.",
    "19": "Selum toti\u017e, syn Koreho, syna Abiasafa, syna Koreho so svojimi bratmi, s domom svojho otca, s Koreovcami (bo ustanoven\u00fd) kona\u0165 str\u00e1\u017enu slu\u017ebu pri vchode do st\u00e1nku. Ich otcovia boli pri P\u00e1novom t\u00e1bore str\u00e1\u017ecami vchodu.",
    "20": "Eleazarov syn Fin\u00e9s bol predt\u00fdm nad nimi knie\u017ea\u0165om. P\u00e1n nech je s n\u00edm!",
    "21": "Zachari\u00e1\u0161, syn Mosolamiu, bol vr\u00e1tnikom pri vchode do st\u00e1nku zhroma\u017edenia.",
    "22": "V\u0161etk\u00fdch vyvolen\u00fdch za vr\u00e1tnikov pri dver\u00e1ch bolo dvestodvan\u00e1s\u0165. Zap\u00edsan\u00ed boli vo svojich dedin\u00e1ch. Do \u00faradu ich ustanovil D\u00e1vid a videc Samuel.",
    "23": "Oni a ich synovia (boli ustanoven\u00ed) za str\u00e1\u017ecov v br\u00e1nach P\u00e1novho domu, domu st\u00e1nku.",
    "24": "Vr\u00e1tnici boli na \u0161tyroch stran\u00e1ch, na v\u00fdchode, na z\u00e1pade, na severe a na juhu.",
    "25": "Ich bratia boli vo svojich dedin\u00e1ch a mali s nimi z \u010dasu na \u010das prich\u00e1dza\u0165 na sedem dn\u00ed.",
    "26": "Lebo v \u00farade boli len t\u00ed \u0161tyria vodcovia vr\u00e1tnikov. T\u00edto leviti boli nad komorami a nad pokladnicami Bo\u017eieho domu.",
    "27": "Noc\u00favali na okol\u00ed Bo\u017eieho domu, lebo im bola zveren\u00e1 str\u00e1\u017e a oni mali na starosti ka\u017ed\u00e9 r\u00e1no otv\u00e1ra\u0165.",
    "28": "Niektor\u00ed z nich boli nad slu\u017eobn\u00fdmi n\u00e1dobami, ktor\u00e9 spo\u010d\u00edtan\u00e9 don\u00e1\u0161ali a spo\u010d\u00edtan\u00e9 odn\u00e1\u0161ali.",
    "29": "Niektor\u00ed z nich mali zveren\u00e9 n\u00e1\u010dinie a v\u0161etko posv\u00e4tn\u00e9 n\u00e1radie, tie\u017e jemn\u00fa m\u00faku, v\u00edno, olej, tymian a vo\u0148avky.",
    "30": "Niektor\u00ed k\u0148azsk\u00ed synovia mie\u0161ali z vo\u0148aviek masti.",
    "31": "Matati\u00e1\u0161 z levitov (on bol prvoroden\u00fd Koreitu Seluma) mal na starosti veci pe\u010den\u00e9 na panve.",
    "32": "Niektor\u00ed z Ka\u00e1tov\u00fdch synov, z ich bratov, mali na starosti predkladn\u00e9 chleby, aby ich pripravili ka\u017ed\u00fa sobotu.",
    "33": "Toto s\u00fa spev\u00e1ci, pohlav\u00e1ri levitick\u00fdch rod\u00edn, ktor\u00ed sa zdr\u017eovali v komor\u00e1ch, lebo vo dne i v noci na nich \u010dakala robota ...",
    "34": "To s\u00fa pohlav\u00e1ri levitick\u00fdch rod\u00edn pod\u013ea ich rodov: Pohlav\u00e1ri. Oni b\u00fdvali v Jeruzaleme.",
    "35": "V Gabaone v\u0161ak b\u00fdval otec Gabaona Jehiel - meno jeho man\u017eelky bolo Ma\u00e1cha -",
    "36": "a jeho prvoroden\u00fd syn Abdon, potom Sur, Kis, B\u00e1l, Ner, Nadab,",
    "37": "Gedor, Ahio, Zachari\u00e1\u0161 a Makelot.",
    "38": "Od Makelota poch\u00e1dza Sama\u00e1n. Aj oni so svojimi bratmi b\u00fdvali naproti svojim bratom v Jeruzaleme.",
    "39": "Od Nera poch\u00e1dza Kis, od Kisa poch\u00e1dza \u0160aul a od \u0160aula poch\u00e1dza Jonat\u00e1n, Melchisua, Abinadab a Esb\u00e1l.",
    "40": "Jonat\u00e1nov syn bol Merib\u00e1l; od Merib\u00e1la poch\u00e1dza Micha.",
    "41": "Synovia Michu: Fiton, Melech, Taraa a Ahaz.",
    "42": "Od Ahaza poch\u00e1dza Jara, od Jaru poch\u00e1dza Alamat, Azmot a Zamri. Od Zamriho poch\u00e1dza Mosa.",
    "43": "Od Mosu poch\u00e1dza Banaa, od jeho syna Refai\u00e1\u0161a poch\u00e1dza Elasa a od neho syn Asel.",
    "44": "Asel mal \u0161es\u0165 synov ktor\u00fdch men\u00e1 boli: Ezrikam, Bokru, Izmael, Sarai\u00e1\u0161, Obdi\u00e1\u0161, Hanan. To s\u00fa synovia Asela."
}