{
    "1": "Rozdelenie \u00c1ronov\u00fdch synov: \u00c1ronovi synovia: Nadab, Abiu, Eleazar a Itamar.",
    "2": "Nadab a Abiu zomreli pred svoj\u00edm otcom; synov nemali, preto k\u0148azsk\u00fa slu\u017ebu konali Eleazar a Itamar.",
    "3": "Rozdelil ich D\u00e1vid a z Eleazarov\u00fdch synov Sadok a zo synov Itamarov\u00fdch Achimelech.",
    "4": "A zistilo sa, \u017ee \u010do sa t\u00fdka mu\u017esk\u00fdch hl\u00e1v, Eleazarov\u00fdch synov bolo viac ako synov Itamarov\u00fdch. Preto zadelili Eleazarov\u00fdm synom pohlav\u00e1rov pre \u0161estn\u00e1s\u0165 rodov a Itamarov\u00fdm synom pre osem rodov.",
    "5": "\u017drebom rozdelili aj t\u00fdch, aj t\u00fdch, lebo knie\u017eat\u00e1 sv\u00e4tyne a Bo\u017eie knie\u017eat\u00e1 boli aj z Eleazarov\u00fdch synov, aj z Itamarov\u00fdch synov.",
    "6": "Pop\u00edsal ich Natanaelov syn Semei\u00e1\u0161, pis\u00e1r z rodu L\u00e9viho, pred kr\u00e1\u013eom, knie\u017eatami, k\u0148azom Sadokom, Abiatarov\u00fdm synom Achimelechom a pred pohlav\u00e1rmi k\u0148azsk\u00fdch a levitsk\u00fdch rodov: jeden rod sa vy\u017ereboval z Eleazara a jeden sa vy\u017ereboval z Itamara.",
    "7": "Prv\u00fd \u017ereb padol na Jojariba, druh\u00fd na Jedei\u00e1\u0161a,",
    "8": "tret\u00ed na Harima, \u0161tvrt\u00fd na Seorima,",
    "9": "piaty na Melchi\u00e1\u0161a, \u0161iesty na Majmana,",
    "10": "siedmy na Akosa, \u00f4smy na Abi\u00e1\u0161a,",
    "11": "deviaty na Jesuu, desiaty na Secheni\u00e1\u0161a,",
    "12": "jeden\u00e1sty na Eliasiba, dvan\u00e1sty na Jakima,",
    "13": "trin\u00e1sty na Hofu, \u0161trn\u00e1sty na Isb\u00e1ba,",
    "14": "p\u00e4tn\u00e1sty na Belgu, \u0161estn\u00e1sty na Emera,",
    "15": "sedemn\u00e1sty na Hezira, osemn\u00e1sty na Afsesa,",
    "16": "dev\u00e4tn\u00e1sty na Fetei\u00e1\u0161a, dvadsiaty na Hezechiela,",
    "17": "dvadsiaty prv\u00fd na Jachina, dvadsiaty druh\u00fd na Gamula,",
    "18": "dvadsiaty tret\u00ed na Dalaiauho, dvadsiaty \u0161tvrt\u00fd na Ma\u00e1z\u00e1iauho.",
    "19": "Toto bolo ich poradie v slu\u017ebe, ke\u010f i\u0161li do P\u00e1novho domu pod\u013ea poriadku, ktor\u00fd zaviedol ich otec \u00c1ron, ako mu prik\u00e1zal P\u00e1n, Boh Izraela.",
    "20": "A z ostatn\u00fdch synov L\u00e9viho: z Amramov\u00fdch synov Subael, zo Subaelov\u00fdch synov Jehedei\u00e1\u0161.",
    "21": "Z Rohobi\u00e1\u0161a: z Rohobi\u00e1\u0161ov\u00fdch synov pohlav\u00e1r Jesi\u00e1\u0161,",
    "22": "z Isa\u00e1rovcov Salemot, zo Salemotov\u00fdch synov Jahat,",
    "23": "\u2026 a Jeriauho synovia \u2026 druh\u00fd Amari\u00e1\u0161, tret\u00ed Jahaziel, \u0161tvrt\u00fd Jekma\u00e1n.",
    "24": "Synovia Oziela: Micha, z Michov\u00fdch synov Samir.",
    "25": "Michov brat Jesi\u00e1\u0161, z Jesi\u00e1\u0161ov\u00fdch synov Zachari\u00e1\u0161.",
    "26": "Merariho synovia: Moholi a Musi. Oziauho synovia: Beno.",
    "27": "Merariho synovia: Beno, Soam, Zachur a Hebri.",
    "28": "Z Moholiho Eleazar, ktor\u00fd nemal synov.",
    "29": "Z Kisa Kisov syn Jerameel.",
    "30": "Musiho synovia: Moholi, Eder a Jerimot. To s\u00fa L\u00e9viho synovia pod\u013ea ich rodov.",
    "31": "Aj oni \u017erebovali tak ako ich bratia, \u00c1ronovi synovia, pred kr\u00e1\u013eom D\u00e1vidom, Sadokom, Achimelechom, pohlav\u00e1rmi rod\u00edn, k\u0148azmi a levitmi pohlav\u00e1ra rodiny tak ako najmlad\u0161ieho brata."
}