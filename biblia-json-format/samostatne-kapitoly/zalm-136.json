{
    "1": "Oslavujte P\u00e1na, lebo je dobr\u00fd, lebo jeho milosrdenstvo je ve\u010dn\u00e9.",
    "2": "Oslavujte Boha nad bohmi, lebo jeho milosrdenstvo je ve\u010dn\u00e9.",
    "3": "Oslavujte P\u00e1na nad p\u00e1nmi, lebo jeho milosrdenstvo je ve\u010dn\u00e9.",
    "4": "On jedin\u00fd kon\u00e1 ve\u013ek\u00e9 z\u00e1zraky, lebo jeho milosrdenstvo je ve\u010dn\u00e9.",
    "5": "On m\u00fadro stvoril nebesia, lebo jeho milosrdenstvo je ve\u010dn\u00e9.",
    "6": "On rozprestrel zem nad vodami, lebo jeho milosrdenstvo je ve\u010dn\u00e9.",
    "7": "On stvoril ve\u013ek\u00e9 svetl\u00e1, lebo jeho milosrdenstvo je ve\u010dn\u00e9:",
    "8": "slnko, aby panovalo vo dne, lebo jeho milosrdenstvo je ve\u010dn\u00e9,",
    "9": "mesiac a hviezdy, aby panovali v noci, lebo jeho milosrdenstvo je ve\u010dn\u00e9.",
    "10": "On pobil egyptsk\u00fdch prvorodencov, lebo jeho milosrdenstvo je ve\u010dn\u00e9.",
    "11": "On vyviedol Izraela spomedzi nich, lebo jeho milosrdenstvo je ve\u010dn\u00e9;",
    "12": "mocnou rukou a vystret\u00fdm ramenom, lebo jeho milosrdenstvo je ve\u010dn\u00e9.",
    "13": "On rozdelil \u010cerven\u00e9 more na dve \u010dasti, lebo jeho milosrdenstvo je ve\u010dn\u00e9.",
    "14": "A Izraela previedol jeho stredom, lebo jeho milosrdenstvo je ve\u010dn\u00e9.",
    "15": "V \u010cervenom mori zatopil fara\u00f3na i jeho vojsko, lebo jeho milosrdenstvo je ve\u010dn\u00e9.",
    "16": "On previedol svoj \u013eud cez p\u00fa\u0161\u0165, lebo jeho milosrdenstvo je ve\u010dn\u00e9.",
    "17": "On pobil v\u00fdzna\u010dn\u00fdch kr\u00e1\u013eov, lebo jeho milosrdenstvo je ve\u010dn\u00e9.",
    "18": "A pozab\u00edjal mocn\u00fdch kr\u00e1\u013eov, lebo jeho milosrdenstvo je ve\u010dn\u00e9.",
    "19": "Sehona, kr\u00e1\u013ea amorejsk\u00e9ho, lebo jeho milosrdenstvo je ve\u010dn\u00e9;",
    "20": "a Oga, kr\u00e1\u013ea B\u00e1\u0161anu, lebo jeho milosrdenstvo je ve\u010dn\u00e9;",
    "21": "a ich krajinu dal za dedi\u010dstvo, lebo jeho milosrdenstvo je ve\u010dn\u00e9;",
    "22": "za dedi\u010dstvo Izraelovi, svojmu slu\u017eobn\u00edkovi, lebo jeho milosrdenstvo je ve\u010dn\u00e9.",
    "23": "On pam\u00e4tal na n\u00e1s v na\u0161om pon\u00ed\u017een\u00ed, lebo jeho milosrdenstvo je ve\u010dn\u00e9.",
    "24": "A oslobodil n\u00e1s od na\u0161ich nepriate\u013eov, lebo jeho milosrdenstvo je ve\u010dn\u00e9.",
    "25": "On d\u00e1va pokrm ka\u017ed\u00e9mu stvoreniu, lebo jeho milosrdenstvo je ve\u010dn\u00e9.",
    "26": "Oslavujte Boha nebies, lebo jeho milosrdenstvo je ve\u010dn\u00e9."
}