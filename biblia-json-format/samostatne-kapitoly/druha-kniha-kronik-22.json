{
    "1": "Obyvatelia Jeruzalema ustanovili namiesto neho za kr\u00e1\u013ea jeho najmlad\u0161ieho syna Ochozi\u00e1\u0161a, lebo v\u0161etk\u00fdch prv\u0161\u00edch pobila tlupa koristn\u00edkov, ktor\u00e1 s Arabmi vnikla do t\u00e1bora. Kr\u00e1\u013eom sa teda stal Ochozi\u00e1\u0161, syn j\u00fadskeho kr\u00e1\u013ea Joram.",
    "2": "Ochozi\u00e1\u0161 mal \u0161tyridsa\u0165dva rokov, ke\u010f za\u010dal kra\u013eova\u0165, a jeden rok kra\u013eoval v Jeruzaleme. Meno jeho matky bolo Atalia, Amriho dc\u00e9ra.",
    "3": "Aj on kr\u00e1\u010dal po ceste Achabovho rodu, lebo jeho matka mu bola v zlo\u010dinnosti radky\u0148ou.",
    "4": "Robil, \u010do sa P\u00e1novi nep\u00e1\u010di, ako Achabov dom, lebo na jeho z\u00e1hubu oni mu boli po smrti jeho otca radcami.",
    "5": "Na ich radu i\u0161iel s Achabov\u00fdm synom, izraelsk\u00fdm kr\u00e1\u013eom Joramom do vojny proti aramejsk\u00e9mu kr\u00e1\u013eovi Hazaelovi k Ramotu v Gala\u00e1de, ale Aramej\u010dania Jorama porazili.",
    "6": "On sa vr\u00e1til, aby sa v Jezraeli vylie\u010dil z r\u00e1n, ktor\u00e9 mu zasadili pri Ramote v Gala\u00e1de, ke\u010f bojoval proti Hazaelovi, kr\u00e1\u013eovi Aramu. A j\u00fadsky kr\u00e1\u013e, Joramov syn Ochozi\u00e1\u0161 i\u0161iel dolu do Jezraela nav\u0161t\u00edvi\u0165 Achabovho syna Jorama, lebo bol chor\u00fd.",
    "7": "To bolo od Boha na po\u0161liapanie Ochozi\u00e1\u0161a za to, \u017ee i\u0161iel k Joramovi. Lebo ke\u010f ta do\u0161iel, i\u0161iel s Joramom k Namsiho synovi Jehuovi, ktor\u00e9ho P\u00e1n pomazal, aby vyhubil Achabov dom.",
    "8": "A ke\u010f Jehu trestal Achabov dom, stretol j\u00fadske knie\u017eat\u00e1 a synov Ochozi\u00e1\u0161ov\u00fdch bratov, ktor\u00ed boli v Ochozi\u00e1\u0161ov\u00fdch slu\u017eb\u00e1ch a pobil ich.",
    "9": "Potom h\u013eadal Ochozi\u00e1\u0161a a chytili ho, ke\u010f sa skr\u00fdval v Sam\u00e1rii. Priviedli ho k Jehuovi a zabili. Pochovali ho, lebo si vraveli: \"Bol synom Jozafata, ktor\u00fd cel\u00fdm svoj\u00edm srdcom vyh\u013ead\u00e1val P\u00e1na.\" A v Ochozi\u00e1\u0161ovcom dome nebolo nikoho, kto by bol b\u00fdval schopn\u00fd",
    "10": "Ke\u010f Ochozi\u00e1\u0161ova matka Atalia videla, \u017ee jej syn zomrel, vzala sa a vyvra\u017edila v\u0161etko kr\u00e1\u013eovsk\u00e9 potomstvo J\u00fadovho domu.",
    "11": "Ale kr\u00e1\u013eova dc\u00e9ra Josabet vzala Ochozi\u00e1\u0161ovho syna Joasa, uniesla ho spomedzi kr\u00e1\u013eovsk\u00fdch synov, ktor\u00ed mali by\u0165 pobit\u00ed, a dala ho aj jeho dojku do sp\u00e1lne. Josabet, dc\u00e9ra kr\u00e1&#318;a Jorama, man\u017eelka k&#328;aza Jojadu, ho schovala pred Ataliou preto, \u017ee bola Ochozi\u00e1\u0161ovou sestrou, tak\u017ee ho nemohla zabi&#357;.",
    "12": "Bol pri nich v Bo\u017eom dome schovan\u00fd \u0161es&#357; rokov, nad krajinou v\u0161ak panovala Atalia."
}