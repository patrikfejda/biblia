{
    "1": "V tre\u0165om roku perzsk\u00e9ho kr\u00e1\u013ea K\u00fdra bolo Danielovi, ktor\u00fd sa vol\u00e1 Baltaz\u00e1r, zjaven\u00e9 slovo. Slovo o ve\u013ekom utrpen\u00ed je pravdiv\u00e9. Pozoroval to slovo a vo viden\u00ed dostal vysvetlenie.",
    "2": "V t\u00fdch d\u0148och som bol ja, Daniel, v sm\u00fatku za cel\u00e9 tri t\u00fd\u017edne.",
    "3": "Chutn\u00fd chlieb som nezjedol, m\u00e4so a v\u00edno mi nevo\u0161lo do \u00fast a v\u00f4bec som sa nepomazal, k\u00fdm nepre\u0161li cel\u00e9 tri t\u00fd\u017edne.",
    "4": "Na dvadsiaty \u0161tvrt\u00fd de\u0148 prv\u00e9ho mesiaca som v\u0161ak bol pri brehu ve\u013ekej rieky, (je to Tigris).",
    "5": "Zdvihol som o\u010di, d\u00edval som sa a h\u013ea, \u010dlovek odiaty do pl\u00e1tna a driek mal prep\u00e1san\u00fd ofazsk\u00fdm zlatom.",
    "6": "Jeho telo bolo ako chryzolit, jeho tv\u00e1r ako zjav blesku, jeho o\u010di ako ohniv\u00e9 fakle, jeho ramen\u00e1 a nohy ako svit ligotav\u00e9ho kovu a zvuk jeho re\u010di ako hukot z\u00e1stupu.",
    "7": "Videnie som videl ja, Daniel, s\u00e1m, mu\u017eovia v\u0161ak, ktor\u00ed boli so mnou, videnie nevideli, iba sa ich zmocnil ve\u013ek\u00fd strach a utekali sa schova\u0165.",
    "8": "Ostal som teda s\u00e1m a videl som toto ve\u013ek\u00e9 videnie. Nezv\u00fd\u0161ilo mi sily, ale aj m\u00f4j v\u00fdzor sa hrozne zmenil a neudr\u017eal som si silu.",
    "9": "Vtom som po\u010dul zvuk jeho slov. A len \u010do som po\u010dul zvuk jeho slov, padol som omdlet\u00fd na tv\u00e1r a le\u017eal som tv\u00e1rou k zemi.",
    "10": "Tu sa ma dotkla ruka a zdvihla ma na kolen\u00e1 a na dlane r\u00fak",
    "11": "a povedal mi: Daniel, mil\u00e1\u010dik, sleduj slov\u00e1, ktor\u00e9 ti ja hovor\u00edm, a postav sa na svoje miesto, lebo teraz som poslan\u00fd k tebe.\" K\u00fdm mi hovoril tieto slov\u00e1, vstal som s chven\u00edm.",
    "12": "I riekol mi: \"Neboj sa, Daniel! Od prv\u00e9ho d\u0148a, \u010do si si upriamil srdce, aby si pochopil a pokoroval sa pred svoj\u00edm Bohom, s\u00fa vysly\u0161an\u00e9 tvoje slov\u00e1 a ja som pri\u0161iel pre tvoje slov\u00e1.",
    "13": "Ale knie\u017ea Perzsk\u00e9ho kr\u00e1\u013eovstva st\u00e1lo proti mne dvadsa\u0165jeden dn\u00ed a h\u013ea Michal, jedno z prv\u00fdch knie\u017eat, pri\u0161lo mi na pomoc a nechal som ho tam pri knie\u017eati perzsk\u00e9ho kr\u00e1\u013ea.",
    "14": "Pri\u0161iel som teda vylo\u017ei\u0165, \u010do postihne na konci dn\u00ed tvoj \u013eud, lebo o t\u00fdch d\u0148och bude e\u0161te videnie.\"",
    "15": "K\u00fdm mi hovoril tieto slov\u00e1, sklonil som si tv\u00e1r k zemi a ml\u010dal som.",
    "16": "A h\u013ea, \u013eudsk\u00fdm sp\u00f4sobom sa mi dotkol per\u00ed. Nato som otvoril \u00fasta a povedal som tomu, \u010do st\u00e1l proti mne: \"Pane m\u00f4j, pri viden\u00ed som sa zv\u00edjal od bolesti a neostalo vo mne sily.",
    "17": "Ako by teda mohol sluha m\u00f4jho p\u00e1na hovori\u0165 tu s moj\u00edm p\u00e1nom? Ve\u010f vo mne odteraz niet sily, ani dych nezostal vo mne!",
    "18": "Vtom sa ma znova dotkol ten \u010do vyzeral ako \u010dlovek a posil\u0148oval ma.",
    "19": "I povedal mi: A k\u00fdm \"Neboj sa, mil\u00e1\u010dik, pokoj s tebou, posilni, posilni sa!\" A k\u00fdm hovoril so mnou, nadobudol som silu a vravel som \"Hovor, m\u00f4j pane, ve\u010f si ma posilnil!",
    "20": "A teraz sa vr\u00e1tim bojova\u0165 s perzsk\u00fdm knie\u017ea\u0165om. Len \u010do vytiahnem, u\u017e prich\u00e1dza knie\u017ea gr\u00e9cke;",
    "21": "a niet jedin\u00e9ho, kto by mi proti nim pom\u00e1hal, okrem Michala, v\u00e1\u0161ho knie\u017ea\u0165a."
}