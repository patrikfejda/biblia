{
    "1": "Predstavenstvo \u013eudu b\u00fdvalo v Jeruzaleme a ostatn\u00fd \u013eud h\u00e1dzal l\u00f3s, aby z ka\u017ed\u00fdch desa\u0165 mu\u017eov vylosoval toho, ktor\u00fd mus\u00ed b\u00fdva\u0165 v sv\u00e4tom meste Jeruzaleme, k\u00fdm dev\u00e4\u0165 desat\u00edn sa nech\u00e1valo vo vidieckych mest\u00e1ch.",
    "2": "\u013dud \u010fakoval v\u0161etk\u00fdm mu\u017eom, \u010do sa dobrovo\u013ene pon\u00fakli, \u017ee bud\u00fa b\u00fdva\u0165 v Jeruzaleme.",
    "3": "T\u00edto pohlav\u00e1ri provincie b\u00fdvali v Jeruzaleme a v j\u00fadskych mest\u00e1ch. Ka\u017ed\u00fd sa usadil na svojom majetku vo svojich mest\u00e1ch, izraelsk\u00fd \u013eud, k\u0148azi, leviti, chr\u00e1mov\u00ed nevo\u013en\u00edci i potomci \u0160alam\u00fanov\u00fdch nevo\u013en\u00edkov. -",
    "4": "V Jeruzaleme sa usadili J\u00fadovci a Benjam\u00ednovci. Z J\u00fadovcov: Atai\u00e1\u0161, syn Uzi\u00e1\u0161a, syna Zachari\u00e1\u0161a, syna Amari\u00e1\u0161a, syna \u0160efati\u00e1\u0161a, syna Mahalela z Faresovho potomstva.",
    "5": "\u010ealej Ma\u00e1si\u00e1\u0161, syn Barucha, syna Kolchoza, syna Chazai\u00e1\u0161a, syna Adadi\u00e1\u0161a, syna Jojariba, syna Zachari\u00e1\u0161a, syna Silon\u010dana.",
    "6": "V\u0161etk\u00fdch F\u00e1resov\u00fdch potomkov, ktor\u00ed b\u00fdvali v Jeruzaleme, bolo \u0161tyristo\u0161es\u0165desiatosem, sam\u00ed bojaschopn\u00ed chlapi.",
    "7": "Benjam\u00ednovci s\u00fa zasa t\u00edto: Salu, syn Me\u0161ulama, syna Joeda, syna Padai\u00e1\u0161a, syna Kolai\u00e1\u0161a, syna Ma\u00e1si\u00e1\u0161a, syna Izai\u00e1\u0161ovho syna Itiela.",
    "8": "Po \u0148om Gabai, Salai, spolu dev\u00e4\u0165stodvadsa\u0165osem.",
    "9": "Zichriho syn Joel bol ich predstaven\u00fdm; Hasenuov syn J\u00fada druh\u00fdm predstaven\u00fdm nad mestom. -",
    "10": "Z k\u0148azov boli: Jojaribov syn Jedai\u00e1\u0161, Jachin,",
    "11": "Serai\u00e1\u0161, syn Chilki\u00e1\u0161a, syna Me\u0161ulama, syna Sadoka, syna Achitubovho syna Merajota, knie\u017ea Bo\u017eieho domu;",
    "12": "ich bratov konaj\u00facich slu\u017ebu v chr\u00e1me bolo osemstodvadsa\u0165dva. \u010ealej Adai\u00e1\u0161, syn Jerochama, syna Pelali\u00e1\u0161a, syna Amsiho, syna Zachari\u00e1\u0161a, syna Malki\u00e1\u0161ovho syna Pa\u0161chura.",
    "13": "Jeho bratov, n\u00e1\u010deln\u00edkov rod\u00edn, bolo dvesto\u0161tyridsa\u0165dva. A Ama\u0161saj, syn Azarela, syna Achaziho, syna Imerovho syna Mi\u0161elmota.",
    "14": "Ich bratov, bohatierskych mu\u017eov, bolo stodvadsa\u0165osem. Nadriaden\u00fdm nad nimi bol Hagedolimov syn Zabdiel. -",
    "15": "Z levitov tam boli: \u0160emai\u00e1\u0161, syn Cha\u0161uba, syna Azrikama, syna Buniho syna Cha\u0161abi\u00e1\u0161a.",
    "16": "\u010ealej \u0160abetaj a Jozabad, ktor\u00ed dozerali na vonkaj\u0161iu slu\u017ebu v\u00f4kol Bo\u017eieho domu, z levitsk\u00fdch hl\u00e1v.",
    "17": "Matani\u00e1\u0161, syn Michu, syna Azafovho syna Zabdiho, predstaven\u00fd chv\u00e1lospevu, ktor\u00fd pri modlitbe predspevoval: \"\u010eakujte,\" Bakbuki\u00e1\u0161, druh\u00fd medzi jeho bratmi, a Abda, syn Samuho, syna Jedutunovho syna Galala.",
    "18": "\u00dahrn levitov, \u010do boli vo Sv\u00e4tom meste, robil dvestoosemdesiat\u0161tyri. -",
    "19": "Vr\u00e1tnici tam boli Akub, Talmon a ich bratia, ktor\u00ed str\u00e1\u017eili pri br\u00e1nach; spolu ich bolo stosedemdesiatdva.",
    "20": "Ostatn\u00fd izraelsk\u00fd \u013eud, k\u0148azi a leviti, b\u00fdvali vo v\u0161etk\u00fdch j\u00fadskych mest\u00e1ch, ka\u017ed\u00fd na svojom dedi\u010dstve.",
    "21": "Chr\u00e1mov\u00ed nevo\u013en\u00edci b\u00fdvali v\u0161ak na Ofeli. Sicha a Gi\u0161pom boli nad t\u00fdmito chr\u00e1mov\u00fdmi nevo\u013en\u00edkmi.",
    "22": "Dozorcom nad levitmi v Jeruzaleme bol Uzi, syn Baniho, syna Cha\u0161abi\u00e1\u0161a, syna Matani\u00e1\u0161a, syna Michu za Asafov\u00fdch synov, zo spev\u00e1kov pri slu\u017ebe v Bo\u017eom dome.",
    "23": "Bol toti\u017e o nich kr\u00e1\u013eovsk\u00fd pr\u00edkaz a pre spev\u00e1kov poriadok ur\u010den\u00fd na ka\u017ed\u00fd de\u0148.",
    "24": "Me\u0161ezabelov syn Fetachi\u00e1\u0161 z pokolenia J\u00fadovho syna Zaru bol poverencom kr\u00e1\u013ea v ak\u00fdchko\u013evek veciach \u013eudu. -",
    "25": "\u010co sa t\u00fdka dvorov po ich chot\u00e1roch, poniektor\u00ed J\u00fadovci sa osadili v Kirjatarbe a v jej dedin\u00e1ch, v Dibone a v jeho dedin\u00e1ch, v Jekabs\u00e9le a v jeho dvoroch,",
    "26": "v Jozuem v Molade, v Betpalete,",
    "27": "v Chasar\u0161ule, v Bersabe a v jej dedin\u00e1ch,",
    "28": "v Siklagu, v Mechone a v jej dedin\u00e1ch.",
    "29": "V Enrimone, v Saree, v Jarmute,",
    "30": "v Zanoe, v Adulame a v ich dvoroch, v Lachi\u0161i a v jeho chot\u00e1ri, v Azeke a v jej dedin\u00e1ch. B\u00fdvali teda od Bersabe a\u017e po \u00fadolie Hinom.",
    "31": "Benjam\u00ednovci sa osadili od Geby v Michma\u0161i, v Aji, v Beteli a v jeho dedin\u00e1ch,",
    "32": "v Anatote, v Nobe, v Ananii,",
    "33": "v Chasore v R\u00e1me, v Gitaime,",
    "34": "v Chadide, v Geboime, v Nebalate,",
    "35": "v Lode, v Ono a v \u00dadol\u00ed remeseln\u00edkov. Niektor\u00ed z levitov b\u00fdvali v podiele J\u00fadu a Benjam\u00edna."
}