{
    "1": "Zbormajstrovi. Pod\u013ea \"Machalat\". D\u00e1vidov pou\u010dn\u00fd chv\u00e1lospev. Bl\u00e1zon si v srdci hovor\u00ed: \"Boha niet.\"",
    "2": "Skazen\u00ed s\u00fa a ohavnosti p\u00e1chaj\u00fa, nikto z nich nerob\u00ed dobre.",
    "3": "Boh pozer\u00e1 z neba na synov \u013eudsk\u00fdch a sk\u00fama, \u010di je niekto rozumn\u00fd a h\u013ead\u00e1 Boha.",
    "4": "V\u0161etci pobl\u00fadili, v\u0161etci sa skazili; nikto nerob\u00ed dobre, veru, celkom nik.",
    "5": "Kde podeli rozum t\u00ed, \u010do p\u00e1chaj\u00fa nepr\u00e1vos\u0165 a po\u017eieraj\u00fa m\u00f4j \u013eud, akoby jedli chlieb? Nevz\u00fdvaj\u00fa Boha;",
    "6": "no strachom sa tras\u00fa tam, kde sa b\u00e1\u0165 netreba. Boh roztr\u00fasil kosti tvojich utl\u00e1\u010date\u013eov, zahanben\u00ed s\u00fa, lebo Boh nimi opovrhol.",
    "7": "Kie\u017e pr\u00edde Izraelu sp\u00e1sa zo Siona! Ke\u010f Boh vyslobod\u00ed svoj \u013eud zo zajatia, Jakub zaples\u00e1, pote\u0161\u00ed sa Izrael."
}