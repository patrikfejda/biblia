{
    "1": "P\u00e1n zavolal Moj\u017ei\u0161a a vravel mu zo st\u00e1nku zjavenia:",
    "2": "\"Hovor Izraelitom a povedz im: Ak niekto z v\u00e1s prinesie P\u00e1novi obetu z dobytka, prinesiete svoju obetu z hov\u00e4dzieho dobytka a st\u00e1d.",
    "3": "Ak jeho obeta bude celostnou \u017eertvou z hov\u00e4dzieho dobytka, nech privedie bezchybn\u00e9ho samca ku vchodu do st\u00e1nku zjavenia, aby sa za\u013e\u00fabil P\u00e1novi.",
    "4": "Polo\u017e\u00ed ruku na hlavu \u017eertvy, aby bola so z\u00e1\u013eubou prijat\u00e1 a z\u00edskala mu odpustenie.",
    "5": "Potom b\u00fdka zabije pred P\u00e1nom a \u00c1ronovi synovia, k\u0148azi, bud\u00fa obetova\u0165 krv a rozlej\u00fa krv v\u00f4kol olt\u00e1ra, ktor\u00fd je naproti vchodu do st\u00e1nku zjavenia.",
    "6": "Potom \u017eertve stiahne ko\u017eu a rozsek\u00e1 ju na kusy.",
    "7": "\u00c1ronovi synovia, k\u0148azi, daj\u00fa na olt\u00e1r ohe\u0148 a na ohe\u0148 nalo\u017eia dreva.",
    "8": "Nato \u00c1ronovi synovia, k\u0148azi, poukladaj\u00fa kusy, hlavu a loj na drevo, \u010do je na olt\u00e1ri na ohni.",
    "9": "Vn\u00fatornosti a nohy v\u0161ak poum\u00fdva vodou a k\u0148az to d\u00e1 v\u0161etko sp\u00e1li\u0165 na olt\u00e1ri ako celostn\u00fa \u017eertvu, z\u00e1paln\u00fa obetu pr\u00edjemnej v\u00f4ne pre P\u00e1na.",
    "10": "Ak bude jeho obeta celostnou obetou zo st\u00e1da, ovca alebo koza, nech privedie bezchybn\u00e9ho samca.",
    "11": "Zabije ho na severnej strane olt\u00e1ra pred P\u00e1nom a \u00c1ronovi synovia, k\u0148azi, rozlej\u00fa jeho krv v\u00f4kol olt\u00e1ra.",
    "12": "Rozsek\u00e1 ho na kusy a k\u0148az ich polo\u017e\u00ed s hlavou a lojom na drevo, \u010do je na olt\u00e1ri na ohni.",
    "13": "Vn\u00fatornosti v\u0161ak a n\u00f4\u017eky umyje vodou a k\u0148az vezme v\u0161etko spolu a d\u00e1 to sp\u00e1li\u0165 na olt\u00e1ri ako celostn\u00fa \u017eertvu, z\u00e1paln\u00fa obetu pr\u00edjemnej v\u00f4ne pre P\u00e1na.",
    "14": "Ak bude jeho obeta P\u00e1novi celostnou \u017eertvou z vt\u00e1ctva, nech prinesie hrdli\u010dky alebo hol\u00fabky.",
    "15": "K\u0148az ju zanesie na olt\u00e1r, odre\u017ee jej hlavu a sp\u00e1li ju na olt\u00e1ri. Jej krv vyced\u00ed na olt\u00e1rnu stenu.",
    "16": "Potom jej odstr\u00e1ni hrvo\u013e a perie a hod\u00ed to za olt\u00e1r na v\u00fdchodn\u00fa stranu, na miesto, kde sa vysypuje popol.",
    "17": "Potom jej vytrhne kr\u00eddla, ale neodhod\u00ed ich, a d\u00e1 ju k\u0148azovi sp\u00e1li\u0165 na olt\u00e1ri na dreve, \u010do je nad oh\u0148om, ako celostn\u00fa \u017eertvu, z\u00e1paln\u00fa obetu pr\u00edjemnej v\u00f4ne pre P\u00e1na."
}