{
    "1": "P\u00e1n vravel Moj\u017ei\u0161ovi:",
    "2": "\"Hovor Izraelitom a povedz im: Ja, P\u00e1n, som v\u00e1\u0161 Boh!",
    "3": "Nesmiete robi\u0165 to, \u010do sa robilo v egyptskej krajine, kde ste b\u00fdvali, ale ani to nesmiete robi\u0165, \u010do sa rob\u00ed v kana\u00e1nskej krajine, kam v\u00e1s zavediem; nebudete sa spr\u00e1va\u0165 pod\u013ea ich zvyku.",
    "4": "Vypln\u00edte moje ustanovenia a zachov\u00e1te moje predpisy a budete pod\u013ea nich kr\u00e1\u010da\u0165! Ja, P\u00e1n, som v\u00e1\u0161 Boh!",
    "5": "Preto zachov\u00e1vajte moje ustanovenia a moje pr\u00edkazy! Kto ich bude plni\u0165, bude z nich \u017ei\u0165. Ja som P\u00e1n!",
    "6": "Nik sa nesmie pribl\u00ed\u017ei\u0165 k pokrvn\u00e9mu, aby s n\u00edm telesne obcoval. Ja som P\u00e1n!",
    "7": "Neodkryje\u0161 nahotu svojho otca: to jest svojej matky. Je predsa tvojou matkou. Nesmie\u0161 ju zneucti\u0165",
    "8": "Neodkryje\u0161 nahotu \u017eeny svojho otca, to je telo tvojho otca.",
    "9": "Neodkryje\u0161 nahotu svojej sestry, dc\u00e9ry svojho otca alebo dc\u00e9ry svojej matky, \u010di sa narodila doma alebo sa narodila mimo domu.",
    "10": "Neodkryje\u0161 nahotu dc\u00e9ry svojho syna alebo dc\u00e9ry svojej dc\u00e9ry, lebo to je tvoje telo.",
    "11": "Neodkryje\u0161 nahotu dc\u00e9ry niektorej \u017eeny svojho otca, ktor\u00e1 poch\u00e1dza od tvojho otca, je tvojou sestrou.",
    "12": "Neodkryje\u0161 nahotu sestry svojho otca, to je telo tvojho otca.",
    "13": "Neodkryje\u0161 nahotu sestry svojej matky, to je telo tvojej matky.",
    "14": "Neodkryje\u0161 nahotu brata svojho otca: nepribl\u00ed\u017ei\u0161 sa k jeho \u017eene, ona je tvojou tetou!",
    "15": "Neodkryje\u0161 nahotu svojej nevesty, je \u017eenou tvojho syna a nesmie\u0161 odkry\u0165 jej nahotu!",
    "16": "Neodkryje\u0161 nahotu bratovej \u017eeny, to je telo tvojho brata.",
    "17": "Neodkryje\u0161 nahotu \u017eeny a jej dc\u00e9ry; nesmie\u0161 si vzia\u0165 dc\u00e9ru jej syna ani dc\u00e9ru jej dc\u00e9ry, aby si odkryl ich nahotu; s\u00fa jej telo a to by bolo krvismilstvo!",
    "18": "Nesmie\u0161 si pribra\u0165 za \u017eenu man\u017eelkinu sestru a t\u00fdm ju urobi\u0165 \u017eiarlivou, keby si s \u0148ou obcoval za jej \u017eivota.",
    "19": "Nepribli\u017euj sa k \u017eene po\u010das jej mesa\u010dn\u00e9ho o\u010dis\u0165ovania, aby si odkryl jej nahotu.",
    "20": "So \u017eenou svojho bl\u00ed\u017eneho nesmie\u0161 pohlavne obcova\u0165, aby si sa s \u0148ou nepo\u0161kvrnil.",
    "21": "Nesmie\u0161 zasv\u00e4ti\u0165 svoje die\u0165a Molochovi, aby si nezneuctil meno svojho Boha. Ja som P\u00e1n!",
    "22": "Nesmie\u0161 ne\u010disto obcova\u0165 s mu\u017eom tak, ako sa pohlavne obcuje so \u017eenou. To by bola ohavnos\u0165!",
    "23": "Nesmie\u0161 pohlavne obcova\u0165 s nijak\u00fdm zviera\u0165om; po\u0161kvrnil by si sa t\u00fdm. Ani \u017eena sa nepostav\u00ed zviera\u0165u, aby sa s n\u00edm spojila; to by bola nehanebnos\u0165!",
    "24": "Nepo\u0161kvr\u0148te sa ani jednou z t\u00fdchto vec\u00ed; ve\u010f v\u0161etk\u00fdmi t\u00fdmito vecami sa po\u0161kvr\u0148ovali n\u00e1rody, ktor\u00e9 ja vy\u017eeniem pred vami.",
    "25": "A preto\u017ee je po\u0161kvrnen\u00e1 aj krajina, ja vypomst\u00edm jej zlo\u010diny tak, \u017ee krajina vyvrhne svojich obyvate\u013eov.",
    "26": "Nu\u017e zachov\u00e1vajte moje ustanovenia a nariadenia a nedopus\u0165te sa nijakej z t\u00fdchto ohavnost\u00ed, ani domorodci, ani cudzinci, ktor\u00ed sa bud\u00fa medzi vami zdr\u017eiava\u0165,",
    "27": "lebo v\u0161etky tieto ohavn\u00e9 \u010diny robili obyvatelia krajiny, ktor\u00ed tam boli pred vami, a preto sa krajina stala ne\u010distou.",
    "28": "Nech v\u00e1s nevyvrhne krajina, keby ste ju po\u0161kvrnili, ako vyvrhla n\u00e1rody, ktor\u00e9 tu boli pred vami.",
    "29": "Lebo ka\u017ed\u00fd, kto by sa dopustil niektorej z t\u00fdchto ohavnost\u00ed, osoby, ktor\u00e9 by to urobili, bud\u00fa vyhuben\u00e9 spomedzi svojho \u013eudu.",
    "30": "Zachov\u00e1vajte teda moje nariadenia; nespr\u00e1vajte sa ohavn\u00fdmi zvykmi, ktor\u00e9 boli pred vami, aby ste sa nimi nepo\u0161kvrnili. Ja, P\u00e1n, som v\u00e1\u0161 Boh!\""
}