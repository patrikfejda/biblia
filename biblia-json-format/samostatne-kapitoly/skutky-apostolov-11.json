{
    "1": "Apo\u0161toli a bratia v Judei sa dopo\u010duli, \u017ee aj pohania prijali Bo\u017eie slovo.",
    "2": "Ke\u010f Peter pri\u0161iel do Jeruzalema, t\u00ed, \u010do boli z obriezky, mu dohov\u00e1rali:",
    "3": "\"Vo\u0161iel si k neobrezancom a jedol si s nimi!\"",
    "4": "Peter im za\u010dal rad-radom vysvet\u013eova\u0165:",
    "5": "\"Bol som v meste Joppe, modlil som sa a vo vytr\u017een\u00ed som mal videnie: ak\u00e1si n\u00e1doba ako ve\u013ek\u00e9 prestieradlo sp\u00fa\u0161\u0165an\u00e9 za \u0161tyri rohy zostupovala z neba a pri\u0161la a\u017e ku mne.",
    "6": "Ke\u010f som pozorne do nej pozrel, videl som pozemsk\u00e9 \u0161tvorno\u017ece a div\u00fa zver, plazy a nebesk\u00e9 vt\u00e1ctvo.",
    "7": "A po\u010dul som, aj hlas, ktor\u00fd mi hovoril: \"Peter, vsta\u0148, zab\u00edjaj a jedz!\"",
    "8": "No ja som povedal: \"Nijak\u00fdm \u010dinom, Pane, ve\u010f po\u0161kvrnen\u00e9 a ne\u010dist\u00e9 nevo\u0161lo nikdy do mojich \u00fast!",
    "9": "Ale hlas mi druh\u00fd raz povedal z neba: \"\u010co Boh o\u010distil, ty nenaz\u00fdvaj po\u0161kvrnen\u00fdm.\"",
    "10": "To sa opakovalo tri razy a v\u0161etko sa zasa zdvihlo do neba.",
    "11": "Hne\u010f nato zastali pri dome, v ktorom sme boli, traja mu\u017ei, vyslan\u00ed ku mne z C\u00e9zarey.",
    "12": "A Duch mi povedal, aby som \u0161iel bez v\u00e1hania s nimi. So mnou \u0161li aj t\u00edto \u0161iesti bratia a vo\u0161li sme do domu toho mu\u017ea.",
    "13": "On n\u00e1m rozpovedal, ako videl vo svojom dome anjela, ktor\u00fd st\u00e1l a hovoril: \"Po\u0161li do Joppe a zavolaj \u0161i \u0160imona s pr\u00edmen\u00edm Peter;",
    "14": "on ti povie slov\u00e1, v ktor\u00fdch bude\u0161 spasen\u00fd ty i cel\u00fd tvoj dom.\"",
    "15": "Ke\u010f som potom za\u010dal hovori\u0165, zost\u00fapil na nich Duch Sv\u00e4t\u00fd, tak ako na za\u010diatku na n\u00e1s.",
    "16": "Vtedy som si spomenul na P\u00e1novo slovo, ako hovoril: \"J\u00e1n krstil vodou, ale vy budete pokrsten\u00ed Duchom Sv\u00e4t\u00fdm.\"",
    "17": "Ke\u010f im teda Boh dal tak\u00fd ist\u00fd dar ako n\u00e1m, \u010do sme uverili v P\u00e1na Je\u017ei\u0161a Krista, kto\u017ee som ja, aby som mohol prek\u00e1\u017ea\u0165 Bohu?\"",
    "18": "Ke&#271; to po&#269;uli, uspokojili sa a oslavovali Boha, hovoriac: \"Teda Boh aj pohanom daroval pok\u00e1nie, aby mali \u017eivot.\"",
    "19": "T\u00ed, \u010do sa rozp\u0155chli pred s\u00fa\u017een\u00edm, ktor\u00e9 nastalo za \u0160tefana, do\u0161li a\u017e do Fen\u00edcie, na Cyprus a do Antiochie, ale nikomu neohlasovali slovo, iba \u017didom.",
    "20": "No niektor\u00ed z nich boli Cyper\u010dania a Cyr\u00e9n\u010dania. A ke\u010f pri\u0161li do Antiochie, hovorili aj Helenistom a zvestovali im P\u00e1na Je\u017ei\u0161a.",
    "21": "P\u00e1nova ruka bola s nimi a ve\u013ea ich uverilo a obr\u00e1tilo sa k P\u00e1novi.",
    "22": "Zves&#357; o tom sa dostala aj do u\u0161\u00ed jeruzalemskej cirkvi; a vyslali do Antiochie Barnab\u00e1\u0161a.",
    "23": "Ke\u010f ta pri\u0161iel a videl Bo\u017eiu milos\u0165, zaradoval sa a povzbudzoval v\u0161etk\u00fdch, aby vytrvali v P\u00e1novi, ako si zaumienili v srdci,",
    "24": "lebo on bol mu\u017e dobr\u00fd, pln\u00fd Ducha Sv\u00e4t\u00e9ho a viery. A k P\u00e1novi sa pridal ve\u013ek\u00fd z\u00e1stup.",
    "25": "Preto odi\u0161iel do Tarzu vyh\u013eada\u0165 \u0160avla.",
    "26": "Ke\u010f ho na\u0161iel, priviedol ho do Antiochie. Cel\u00fd rok pobudli v tamoj\u0161ej cirkvi a u\u010dili po\u010detn\u00fd z\u00e1stup. V Antiochii u\u010den\u00edkov prv\u00fd raz nazvali kres\u0165anmi.",
    "27": "V t\u00fdch d\u0148och pri\u0161li do Antiochie proroci z Jeruzalema.",
    "28": "Jeden z nich menom Agabus, vstal a z vnuknutia Ducha ozn\u00e1mil, \u017ee bude ve\u013ek\u00fd hlad po celom svete. A aj bol za Klaudia.",
    "29": "Preto sa u\u010den\u00edci rozhodli, \u017ee ka\u017ed\u00fd pod\u013ea svojich mo\u017enost\u00ed napom\u00f4\u017ee bratov, \u010do b\u00fdvaj\u00fa v Judei.",
    "30": "Aj to urobili a poslali zbierku star\u0161\u00edm po Barnab\u00e1\u0161ovi a \u0160avlovi."
}