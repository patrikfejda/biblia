{
    "1": "Ke\u010f D\u00e1vid ostarel a bol s\u00fdty veku, ustanovil za kr\u00e1\u013ea nad Izraelom svojho syna \u0160alam\u00fana",
    "2": "a zhroma\u017edil v\u0161etky izraelsk\u00e9 knie\u017eat\u00e1, k\u0148azov a levitov.",
    "3": "Levitov spo\u010d\u00edtali od tridsa\u0165ro\u010dn\u00fdch nahor a ich po\u010det bol pod\u013ea hl\u00e1v tridsa\u0165osemtis\u00edc mu\u017eov.",
    "4": "\"Z nich bude dvadsa\u0165\u0161tyritis\u00edc vies\u0165 slu\u017ebu v Bo\u017eom dome, \u0161es\u0165tis\u00edc bude pis\u00e1rmi a sudcami,",
    "5": "\u0161tyritis\u00edc vr\u00e1tnikmi a \u0161tyritis\u00edc bude oslavova\u0165 P\u00e1na na n\u00e1strojoch, ktor\u00e9 som na oslavovanie dal urobi\u0165.\"",
    "6": "D\u00e1vid ich rozdelil na skupiny pod\u013ea L\u00e9viho synov Gersona, Ka\u00e1ta a Merariho.",
    "7": "Ku Gersonovi patrili: L\u00e9dan a Semei.",
    "8": "Synovia L\u00e9dana: pohlav\u00e1r Jahiel, Zetan a Joel, traja.",
    "9": "Semeiho synovia: Salomit, Hosiel a Aran, traja. To s\u00fa pohlav\u00e1ri L\u00e9danovej rodiny.",
    "10": "Semeiho synovia: Lehet, Ziza, Jaus a Baria. T\u00edto \u0161tyria s\u00fa synovia Semeiho.",
    "11": "Jachat bol prv\u00fd, Ziza druh\u00fd. Jaus a Baria nemali mnoho synov, preto ich po\u010d\u00edtali za jednu rodinu a jednu triedu.",
    "12": "Ka\u00e1tovi synovia Amram, Isa\u00e1r, Hebron a Oziel, \u0161tyria.",
    "13": "Amramovi synovia boli \u00c1ron a Moj\u017ei\u0161. \u00c1rona oddelili, aby sl\u00fa\u017eil ve\u013esv\u00e4tyni, on a jeho synovia naveky, aby p\u00e1lil pred P\u00e1nom tymian, aby mu sl\u00fa\u017eil a jeho menom \u017eehnal naveky.",
    "14": "Moj\u017ei\u0161 bol mu\u017e Bo\u017e\u00ed. Jeho synovia sa volali pod\u013ea kme\u0148a L\u00e9viho.",
    "15": "Moj\u017ei\u0161ovi synovia: Gerson a Eliezer.",
    "16": "Gersonovi synovia: pohlav\u00e1r Subuel.",
    "17": "Eliezerovi s\u00fdnovia: pohlav\u00e1r Rohobi\u00e1\u0161. Eliezer nemal in\u00fdch synov ale Rohobi\u00e1\u0161ovi synovia sa ve\u013emi rozmno\u017eili.",
    "18": "Isa\u00e1rovi synovia: pohlav\u00e1r Salomit.",
    "19": "Hebronovi synovia: pohlav\u00e1r Jeriau, druh\u00fd Amari\u00e1\u0161, tret\u00ed Jahaziel, \u0161tvrt\u00fd Jekm\u00e1n.",
    "20": "Ozielovi synovia: pohlav\u00e1r Micha, druh\u00fd Jesi\u00e1\u0161.",
    "21": "Merariho synovia: Moholi a Musi. Moholiho synovia Eleazar a Kis.",
    "22": "Ke\u010f Eleazar zomrel, nemal synov, len dc\u00e9ry, ktor\u00e9 si vzali ich bratia, Kisovi synovia.",
    "23": "Musiho synovia: Moholi, Eder a Jerimot, traja.",
    "24": "To s\u00fa synovia L\u00e9viho pod\u013ea ich rodov, pohlav\u00e1ri rod\u00edn, spo\u010d\u00edtan\u00ed pri s\u010d\u00edtan\u00ed pod\u013ea mien a hl\u00e1v, zamestnan\u00ed v slu\u017ebe pri P\u00e1novom dome od dvadsa\u0165ro\u010dn\u00fdch nahor.",
    "25": "Lebo D\u00e1vid povedal: \"P\u00e1n, Boh Izraela, zaistil svojmu \u013eudu pokoj a bude b\u00fdva\u0165 v Jeruzaleme naveky.",
    "26": "A leviti u\u017e nemusia pren\u00e1\u0161a\u0165 pr\u00edbytok a v\u0161etko slu\u017eobn\u00e9 n\u00e1radie.\"",
    "27": "(Lebo pod\u013ea posledn\u00fdch D\u00e1vidov\u00fdch slov patria do po\u010dtu leviti od dvadsa\u0165ro\u010dn\u00fdch nahor.)",
    "28": "\"Ich miesto bude po ruke \u00c1ronov\u00fdch synov, v slu\u017ebe pri P\u00e1novom dome, na n\u00e1dvoriach, v izb\u00e1ch, pri o\u010dist\u00e1ch rozli\u010dn\u00fdch posv\u00e4tn\u00fdch vec\u00ed, pri pr\u00e1cach spojen\u00fdch so slu\u017ebou Bo\u017eieho domu,",
    "29": "pri predkladn\u00fdch chleboch, pri jemnej m\u00fake na nekrvav\u00e9 obety, pri nekvasen\u00fdch pos\u00fachoch, pri panviciach, pri miesen\u00ed, ako aj pri v\u0161etk\u00fdch obsahov\u00fdch a d\u013a\u017ekov\u00fdch mierach.",
    "30": "Ka\u017ed\u00e9 r\u00e1no musia nast\u00fapi\u0165 a oslavova\u0165 a chv\u00e1li\u0165 P\u00e1na; podobne aj ve\u010der",
    "31": "a zaka\u017ed\u00fdm, ke\u010f sa bud\u00fa P\u00e1novi obetova\u0165 celopaly, po sobot\u00e1ch, novmesiacoch a sl\u00e1vnostiach pod\u013ea po\u010dtu, ktor\u00fd maj\u00fa trvale ur\u010den\u00fd pred P\u00e1nom.",
    "32": "V slu\u017ebe P\u00e1novho domu musia zachov\u00e1va\u0165 predpisy st\u00e1nku zhroma\u017edenia, predpisy sv\u00e4tyne a predpisy svojich bratov, \u00c1ronov\u00fdch synov.\""
}