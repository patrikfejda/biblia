{
    "1": "Kto by uveril, \u010do sme po\u010duli, a komu sa zjavilo P\u00e1novo rameno?",
    "2": "Ve\u010f vzi\u0161iel pred n\u00edm s\u0165a ratoliestka a ako kore\u0148 z vyschnutej zeme. Nem\u00e1 podoby ani kr\u00e1sy, aby sme h\u013eadeli na neho, a nem\u00e1 v\u00fdzoru, aby sme po \u0148om t\u00fa\u017eili.",
    "3": "Opovrhnut\u00fd a posledn\u00fd z \u013eud\u00ed, mu\u017e bolest\u00ed, ktor\u00fd poznal utrpenie, pred ak\u00fdm si zakr\u00fdvaj\u00fa tv\u00e1r, opovrhnut\u00fd, a preto sme si ho nev\u00e1\u017eili.",
    "4": "Vskutku on niesol na\u0161e choroby a na\u0161imi b\u00f4\u013emi sa on ob\u0165a\u017eil, no my sme ho pokladali za zbit\u00e9ho, strestan\u00e9ho Bohom a pokoren\u00e9ho.",
    "5": "On v\u0161ak bol prebodnut\u00fd pre na\u0161e hriechy, str\u00fdznen\u00fd pre na\u0161e nepr\u00e1vosti, na \u0148om je trest pre na\u0161e blaho a jeho ranami sme uzdraven\u00ed.",
    "6": "V\u0161etci sme bl\u00fadili ako ovce, i\u0161li sme ka\u017ed\u00fd vlastnou cestou; a P\u00e1n na neho uvalil nepr\u00e1vos\u0165 n\u00e1s v\u0161etk\u00fdch.",
    "7": "Obetoval sa, preto\u017ee s\u00e1m chcel, a neotvoril \u00fasta; ako bar\u00e1nka viedli ho na zabitie a ako ovcu, \u010do onemie pred svoj\u00edm striha\u010dom, (a neotvoril \u00fasta).",
    "8": "Z \u00fazkosti a s\u00fadu ho vyrvali a kto pomysl\u00ed na jeho pokolenie? Ve\u010f bol vy\u0165at\u00fd z krajiny \u017eiv\u00fdch, pre hriech svojho \u013eudu dostal \u00fader smrte\u013en\u00fd.",
    "9": "So zlo\u010dincami mu dali hrob, jednako s boh\u00e1\u010dom bol v smrti, lebo nerobil n\u00e1silie, ani podvod nemal v \u00fastach.",
    "10": "P\u00e1novi sa v\u0161ak p\u00e1\u010dilo zdrvi\u0165 ho utrpen\u00edm... Ak d\u00e1 svoj \u017eivot na obetu za hriech, uvid\u00ed dlhovek\u00e9 potomstvo a podar\u00ed sa skrze neho v\u00f4\u013ea P\u00e1nova.",
    "11": "Po \u00fatrap\u00e1ch sa jeho du\u0161a nah\u013ead\u00ed dos\u00fdta. M\u00f4j spravodliv\u00fd slu\u017eobn\u00edk svojou vedomos\u0165ou ospravedln\u00ed mnoh\u00fdch a on ponesie ich hriechy.",
    "12": "Preto mu d\u00e1m za \u00fadel mnoh\u00fdch a po\u010detn\u00fdch dostane za koris\u0165, lebo vylial svoju du\u0161u na smr\u0165 a pripo\u010d\u00edtali ho k hrie\u0161nikom. On v\u0161ak niesol hriechy mnoh\u00fdch a prihov\u00e1ral sa za zlo\u010dincov."
}