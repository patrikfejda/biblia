{
    "1": "Ke\u010f sa Kana\u00e1n\u010dan, kr\u00e1\u013e z Aradu, ktor\u00fd b\u00fdval v Negebe, dozvedel, \u017ee Izraeliti tiahnu cestou popri Atarim, napadol Izraelitov a nieko\u013eko z nich zajal.",
    "2": "Vtedy Izrael urobil s\u013eub a povedal: \"Ak vyd\u00e1\u0161 tento \u013eud do mojej moci, vykon\u00e1m na ich mest\u00e1ch kliatbu zni\u010denia.\"",
    "3": "P\u00e1n vypo\u010dul Izraelovu \u017eiados\u0165 a vydal mu Kana\u00e1n\u010danov a on roz\u0161\u00edril na nich a na ich mest\u00e1 kliatbu zni\u010denia. I nazvali to miesto Horma.",
    "4": "Od vrchu Hor tiahli \u010falej smerom k \u010cerven\u00e9mu moru, aby obi\u0161li edomsk\u00fa krajinu. Cestou bol \u013eud netrpezliv\u00fd,",
    "5": "\u013eud \u0161omral proti Bohu a proti Moj\u017ei\u0161ovi: \"Pre\u010do ste n\u00e1s vyviedli z Egypta? Aby sme pomreli na p\u00fa\u0161ti? Niet chleba, niet vody a tento biedny pokrm sa n\u00e1m u\u017e hnus\u00ed!\"",
    "6": "Za to P\u00e1n poslal na \u013eud\u00ed jedovat\u00e9 hady. Ony hr\u00fdzli \u013eud a z Izraelitov mnoho \u013eud\u00ed pomrelo.",
    "7": "Tu pri\u0161iel \u013eud k Moj\u017ei\u0161ovi a povedal: \"Zhre\u0161ili sme, ke\u010f sme \u0161omrali proti P\u00e1novi a proti tebe. Pros za n\u00e1s u P\u00e1na, aby od n\u00e1s od\u0148al hady!\" A Moj\u017ei\u0161 prosil za \u013eud.",
    "8": "Tu P\u00e1n povedal Moj\u017ei\u0161ovi: \"Urob meden\u00e9ho hada a vyves ho na \u017er\u010f! Potom ka\u017ed\u00fd kto na\u0148 pozrie, ostane na\u017eive.",
    "9": "Moj\u017ei\u0161 teda urobil meden\u00e9ho hada a vyvesil ho na \u017er\u010f. A ke\u010f niekoho hady uhryzli a on pozrel na meden\u00e9ho hada, ostal na\u017eive.",
    "10": "Potom Izraeliti i\u0161li \u010falej a t\u00e1borili v Obote.",
    "11": "Ke\u010f sa z Oboty vzdialili, ut\u00e1borili sa v Jeabarime, na p\u00fa\u0161ti v\u00fdchodne od Moabska.",
    "12": "Odtia\u013e sa pobrali \u010falej a t\u00e1borili pri potoku Zared.",
    "13": "Ke\u010f sa odtia\u013e pohli, ut\u00e1borili sa zasa pozd\u013a\u017e Arnonu, ktor\u00fd je v p\u00fa\u0161ti a ktor\u00fd pritek\u00e1 z amorejsk\u00e9ho \u00fazemia. Arnon je moabskou hranicou medzi Moab\u010dai a Amorej\u010dai.",
    "14": "Preto sa hovor\u00ed v \"Knihe bojov P\u00e1nov\u00fdch\":",
    "15": "\"Vaheb v Sufe a \u00fadolia Arnonu, svahy \u00fadol\u00ed, \u010do sa tiahnu do krajiny Ar a opieraj\u00fa sa o hranicu Moabska.\"",
    "16": "Odtia\u013e tiahli k B\u00e9re. To je studnica, o ktorej hovoril P\u00e1n Moj\u017ei\u0161ovi: \"Zhroma\u017edi \u013eud, nech im d\u00e1m vody!\"",
    "17": "Vtedy Izrael spieval t\u00fato piese\u0148:",
    "18": "\"Vyraz studni\u010dka! Prespevujte jej! Studnica, ktor\u00fa kopali knie\u017eat\u00e1, vzne\u0161en\u00ed \u013eudu ju vyh\u013abili svojimi \u017eezlami, svojimi palicami!\" Z p\u00fa\u0161te potom tiahli do Matany,",
    "19": "z Matany do Nahalielu, z Nahalielu do Bamotu,",
    "20": "z Bamotu do \u00fadolia v Moabsk\u00fdch stepiach, na v\u00fd\u0161inu Fasgy, ktor\u00e1 h\u013ead\u00ed do pustatiny.",
    "21": "Izrael poslal poslov k amorejsk\u00e9mu kr\u00e1\u013eovi Sehonovi a odk\u00e1zal mu:",
    "22": "Chcel by som prejs\u0165 cez tvoju krajinu. Nevst\u00fapime ti ani na pole, ani do vinice, nebudeme pi\u0165 vodu z tvojich studn\u00edc. P\u00f4jdeme po kr\u00e1\u013eovskej ceste, k\u00fdm neprejdeme tvoje \u00fazemie.\"",
    "23": "Ale Sehon nedovolil Izraelitom prejs\u0165 cez svoje \u00fazemie. Ba zhroma\u017edil v\u0161etko svoje vojsko a vytiahol proti Izraelitom na p\u00fa\u0161\u0165, a ke\u010f pri\u0161iel do Jasy, napadol Izrael.",
    "24": "Ale Izrael ho bil ostr\u00edm me\u010da a zaujal jeho krajinu od Arnonu a\u017e po Jabok, a\u017e po \u00fazemie Amonitov. Amonskou hranicou bol Jezer.",
    "25": "Izrael zaujal v\u0161etky tamoj\u0161ie mest\u00e1 a osadil sa vo v\u0161etk\u00fdch amorejsk\u00fdch mest\u00e1ch, v Hesebone a vo v\u0161etk\u00fdch dedin\u00e1ch.",
    "26": "Hesebon bolo mesto amorejsk\u00e9ho kr\u00e1\u013ea Sehona. On predt\u00fdm viedol vojnu s predch\u00e1dzaj\u00facim moabsk\u00fdm kr\u00e1\u013eom a vyrval mu z r\u00fak cel\u00fa krajinu a\u017e po Arnon.",
    "27": "Preto pospevovali (u\u0161tipa\u010dne) pesni\u010dk\u00e1ri:",
    "28": "\"Po\u010fte do Hesebonu, vystavan\u00e9 a opevnen\u00e9 bude Sehonovo mesto! Ve\u010f z Hesebona vy\u0161\u013eahol ohe\u0148, plame\u0148 zo Sehonovho hradu, str\u00e1vil moabsk\u00fd Ar do\u010dista, pop\u00e1lil arnonsk\u00e9 v\u00fd\u0161iny.",
    "29": "Beda ti, Moabsko! Straten\u00fd si, Kamo\u0161ov \u013eud! Opustil svojich synov na \u00fateku a svoje dc\u00e9ry v zajat\u00ed arnorejsk\u00e9ho kr\u00e1\u013ea Sehona.",
    "30": "Le\u017e my sme ho ni\u010dili strelami,",
    "31": "Ke\u010f sa Izraeliti osadili v krajine Amorej\u010danov,",
    "32": "Moj\u017ei\u0161 poslal vyzvedie\u0165 sa o Jezeri. Potom ho zaujali aj s jeho osadami a vyhnali Aramej\u010danov, ktor\u00ed tam b\u00fdvali.",
    "33": "Nato sa obr\u00e1tili a tiahli smerom k B\u00e1\u0161anu. Tu pri Edrei vytiahol proti nim do boja so v\u0161etk\u00fdm svoj\u00edm vojskom b\u00e1\u0161ansk\u00fd kr\u00e1\u013e Og.",
    "34": "P\u00e1n v\u0161ak povedal Moj\u017ei\u0161ovi: \"Neboj sa ho! D\u00e1m ti ho do r\u00fak so v\u0161etk\u00fdm jeho vojskom a s celou jeho krajinou a ty s n\u00edm nalo\u017e\u00ed\u0161, ako si urobil s amorejsk\u00fdm kr\u00e1\u013eom Sehonom, ktor\u00fd s\u00eddlil v Hesebone!\"",
    "35": "Zabili ho teda, aj jeho synov a v\u0161etko jeho vojsko, tak\u017ee mu neostal nik, \u010do by bol utiekol, a jeho krajinu zaujali."
}