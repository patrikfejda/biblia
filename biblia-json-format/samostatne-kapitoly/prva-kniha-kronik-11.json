{
    "1": "I zhroma\u017edil sa cel\u00fd Izrael k D\u00e1vidovi do Hebronu a hovoril: \"H\u013ea, sme tvoja kos\u0165 a tvoje telo!",
    "2": "Aj predt\u00fdm, ke\u010f bol \u0160aul kr\u00e1\u013eom, ty si viedol Izrael do boja a z boja a P\u00e1n, tvoj Boh, ti povedal: \"Ty pas m\u00f4j \u013eud Izrael, a ty bude\u0161 knie\u017ea\u0165om nad moj\u00edm \u013eudom, Izraelom.\"",
    "3": "Pri\u0161li teda star\u0161\u00ed Izraela ku kr\u00e1\u013eovi do Hebronu a D\u00e1vid uzavrel s nimi zmluvu pred P\u00e1nom v Hebrone. Nato pomazali D\u00e1vida za kr\u00e1\u013ea nad Izraelom, ako povedal P\u00e1n prostredn\u00edctvom Samuela.",
    "4": "D\u00e1vid a cel\u00fd Izrael i\u0161iel do Jeruzalema, \u010di\u017ee Jebuzu, kde boli obyvatelia krajiny Jebuzejci.",
    "5": "Obyvatelia Jebuzu povedali D\u00e1vidovi: \"Nevojde\u0161 sem! Ale D\u00e1vid zaujal pevnos\u0165 Sion; to je D\u00e1vidovo mesto.",
    "6": "A D\u00e1vid povedal: \"Kto prv\u00fd poraz\u00ed Jebuzejcov, bude vodcom a knie\u017ea\u0165om.\" Prv\u00fd v\u0161ak vyst\u00fapil Joab, syn Sarvie, preto zostal vodcom.",
    "7": "D\u00e1vid sa usadil v hrade, preto ho nazvali D\u00e1vidov\u00fdm mestom.",
    "8": "Potom opevnil mesto dookola, od Mela a\u017e po ohradu, Joab v\u0161ak opravil ostatok mesta.",
    "9": "Takto D\u00e1vid st\u00e1le vzrastal a P\u00e1n z\u00e1stupov bol s n\u00edm.",
    "10": "Toto s\u00fa pohlav\u00e1ri hrdinov, ktor\u00fdch mal D\u00e1vid a ktor\u00ed ho pri jeho ustanoven\u00ed za kr\u00e1\u013ea s cel\u00fdm Izraelom pevne podporovali, aby sa stal pod\u013ea P\u00e1novho pris\u013e\u00fabenia kr\u00e1\u013eom nad Izraelom.",
    "11": "Toto je v\u00fdpo\u010det hrdinov, ktor\u00fdch mal D\u00e1vid: Hachamoniho syn Jesb\u00e1m bol velite\u013eom tridsiatich. On sa rozohnal svojou kopijou proti trom stom, (ktor\u00fdch) zabil jedn\u00fdm razom.",
    "12": "Po \u0148om bol Dodov syn, Ahohita Eleazar medzi troma hrdinami.",
    "13": "On bol s D\u00e1vidom vo Fesdomime, ke\u010f sa tam Fili\u0161t\u00ednci zhroma\u017edili do boja. Bol tam ostredok po\u013ea pln\u00fd ja\u010dme\u0148a. A ke\u010f \u013eud utekal pred Fili\u0161t\u00edncami,",
    "14": "postavili sa vprostred ostredku, br\u00e1nili ho a Fili\u0161t\u00edncov porazili. Tak P\u00e1 sp\u00f4sobil ve\u013ek\u00e9 v\u00ed\u0165azstvo.",
    "15": "Raz zost\u00fapili traja z tridsiatich pohlav\u00e1rov ku skale, k D\u00e1vidovi do jaskyne Odolam. T\u00e1bor Fili\u0161t\u00edncov v\u0161ak bol v \u00fadol\u00ed Refaim.",
    "16": "D\u00e1vid bol pr\u00e1ve v pevnosti a pos\u00e1dka Fili\u0161t\u00edncov bola vtedy v Betleheme.",
    "17": "Vtedy D\u00e1vid vyslovil \u017eiados\u0165: \"Kto mi donesie vody na pitie z cisterny, ktor\u00e1 je v Betleheme pri br\u00e1ne?\"",
    "18": "Nato sa t\u00ed traja prebili cez t\u00e1bor Fili\u0161t\u00edncov, na\u010dreli vody zo studne, ktor\u00e1 je v Betleheme pri br\u00e1ne, doniesli ju a dali D\u00e1vidovi. D\u00e1vid ju v\u0161ak nechcel pi\u0165, ale vylial ju P\u00e1novi",
    "19": "a povedal: \"Nech ma Boh chr\u00e1ni urobi\u0165 to! M\u00e1m pi\u0165 krv t\u00fdchto mu\u017eov s ich \u017eivotom? Ve\u010f ju doniesli s nasaden\u00edm svojich \u017eivotov!\" Preto ju nechcel pi\u0165. - To urobili traja hrdinovia!",
    "20": "Joabov brat Abisai bol hlavou tridsiatich. On sa rozohnal svojou kopijou proti trom stom, (ktor\u00fdch) prebodol. Mal meno medzi tridsiatimi.",
    "21": "Medzi tridsiatimi bol dvojn\u00e1sobne v\u00e1\u017een\u00fd, bol im knie\u017ea\u0165om, ale t\u00fdm trom sa nevyrovnal.",
    "22": "Jojadov syn Banai\u00e1\u0161, mocn\u00fd a \u010dinorod\u00fd mu\u017e z Kabseelu, porazil dvoch bo\u017e\u00edch levov moabsk\u00fdch. Ale aj zi\u0161iel dolu a zabil v studni leva v tak\u00fd de\u0148, ke\u010f bol sneh.",
    "23": "On zabil aj Egyp\u0165ana, mu\u017ea vysok\u00e9ho p\u00e4\u0165 lak\u0165ov. Egyp\u0165an mal v ruke kopiju ako n\u00e1voj a on \u0161iel proti nemu s palicou. Egyp\u0165anovi vytrhol kopiju z ruky a zabil ho jeho vlastnou kopijou.",
    "24": "To urobil Banai\u00e1\u0161, syn Jojadu, a mal meno medzi tridsiatimi hrdinami.",
    "25": "Bol v\u00e1\u017eenej\u0161\u00ed ako tridsiati, ale t\u00fdm trom sa nevyrovnal. D\u00e1vid ho zaradil do svojho sprievodu.",
    "26": "\u010eal\u0161\u00ed udatn\u00ed hrdinovia: Joabov brat Asael, Elchanan, syn Dodu z Betlehema,",
    "27": "Samot z Harodu, Heles z Faletu,",
    "28": "Hira, syn Akesa z Tekuy, Abiezer z Anatotu,",
    "29": "Sobochai z Chusy, Ilai z Ahohu,",
    "30": "Maharai z Netofatu, Heled, syn B\u00e1nu z Netofatu,",
    "31": "Etai, syn Ribaiho z Gabay Benjam\u00edncov, Banai\u00e1\u0161 z Faratonu,",
    "32": "Hurai z \u00fadolia G\u00e1s, Abiel z Arbatu,",
    "33": "Azmot z Bauramu, Eliaba zo Salabonu,",
    "34": "synovia Asema z Gezonu, Jonat\u00e1n, syn Sageho z Aroru,",
    "35": "Ahiam, syn Sachara z Aroru, Urov syn Elifal,",
    "36": "Hefer z Mechery, Ahia z Felonu,",
    "37": "Hesro z Karmelu, Asbaiho syn Na\u00e1rai,",
    "38": "N\u00e1tanov brat Joel, Agaraiho syn Mibahar,",
    "39": "Amon\u010dan Selek, Na\u00e1rai z Berotu, zbrojno\u0161 Joaba, syna Sarvie,",
    "40": "Ira z Jetru, Gareb z Jetru,",
    "41": "Hetejec Uri\u00e1\u0161, Oholiho syn Zabad,",
    "42": "Rubenovec Adina, syn Sizu, vodca Rubenovcov a s n\u00edm tridsiati.",
    "43": "Hanan, syn Ma\u00e1chu, Jozaf\u00e1t z Matany,",
    "44": "Ozi\u00e1\u0161 z A\u0161tarotu, Sama a Jehiel, synovia Hotama z Aroru.",
    "45": "Samriho syn Jedihel, jeho brat Joha z Tosay,",
    "46": "Eliel z Mahumy, Elnaemovi synovia Jeribai a Josaia, Moabec Jetma,",
    "47": "Eliel, Obed a Jasiel z Masobie."
}