{
    "1": "Tu prist\u00fapili rodov\u00ed n\u00e1\u010deln\u00edci levitov ku k\u0148azovi Eleazarovi, k Nunovmu synovi Jozuemu a ku kme\u0148ov\u00fdm n\u00e1\u010deln\u00edkom Izraelov\u00fdch synov",
    "2": "a vraveli im v \u0160\u00edle v krajine Kana\u00e1n: \"P\u00e1n rozk\u00e1zal prostredn\u00edctvom Moj\u017ei\u0161a, aby sme dostali mest\u00e1 na b\u00fdvanie a k nim patriace pastviny pre n\u00e1\u0161 dobytok.\"",
    "3": "A Izraelovi synovia dali levitom zo svojho dedi\u010dn\u00e9ho podielu pod\u013ea P\u00e1novho rozkazu tieto mest\u00e1 s ich pastvinami.",
    "4": "L\u00f3s padol na rody Ka\u00e1tovcov: Synovia k\u0148aza \u00c1rona dostali medzi levitmi z J\u00fadovho kme\u0148a, zo Simeonovho kme\u0148a a z Benjam\u00ednovho kme\u0148a trin\u00e1s\u0165 miest.",
    "5": "Ostatn\u00ed Ka\u00e1tovci dostali pri losovan\u00ed z rodov Efraimovho kme\u0148a, z Danovho kme\u0148a a z polovice Manassesovho kme\u0148a desa\u0165 miest.",
    "6": "Gersonovci dostali pri losovan\u00ed z rodov Isacharovho kme\u0148a, z Aserovho kme\u0148a, z Neftaliho kme\u0148a a z polovice Manassesovho kme\u0148a v B\u00e1\u0161ane trin\u00e1s\u0165 miest.",
    "7": "Kone\u010dne Merarovci pod\u013ea ich rodov dostali z Rubenovho kme\u0148a, z Gadovho kme\u0148a a zo Zabulonovho kme\u0148a dvan\u00e1s\u0165 miest.",
    "8": "Izraelovi synovia l\u00f3som odovzdali levitom tieto mest\u00e1 s okolit\u00fdmi pastvinami, ako nariadil prostredn\u00edctvom Moj\u017ei\u0161a P\u00e1n. -",
    "9": "Z kme\u0148a J\u00fadovcov a z kme\u0148a Simeonovcov dostali tieto mest\u00e1 aj s ich pastvinami:",
    "10": "\u00c1ronovci z levitsk\u00fdch rodov Ka\u00e1tovcov - lebo na nich padol prv\u00fd l\u00f3s - dostali",
    "11": "mesto Enakovho otca Arbea, ktor\u00e9 sa naz\u00fdva Hebron, na J\u00fadskom pohor\u00ed spolu s okolit\u00fdmi pastvinami.",
    "12": "Ale mestsk\u00fd chot\u00e1r aj s jeho dedinami dali do vlastn\u00edctva Jefonovmu synovi Kalebovi.",
    "13": "Synom k\u0148aza \u00c1rona odovzdali teda Hebron, mesto \u00fato\u010di\u0161\u0165a pre vrahov, aj s jeho pastvinami, \u010falej Lobnu s jej pastvinami,",
    "14": "Jeter s jeho pastvinami, Estemo s jeho pastvinami,",
    "15": "Holon s jeho pastvinami, Dabir s jeho pastvinami,",
    "16": "Ain s jeho pastvinami, Jetu s jej pastvinami a Bet-\u0160eme\u0161 s jeho pastvinami: dev\u00e4\u0165 miest z t\u00fdchto dvoch kme\u0148ov.",
    "17": "Z Benjam\u00ednovho kme\u0148a: Gabaon s jeho pastvinami, Gabau s jej pastvinami,",
    "18": "Anatot s jeho pastvinami a Almon s jeho pastvinami: \u0161tyri mest\u00e1.",
    "19": "V\u0161etk\u00fdch miest pre \u00c1ronovcov-k\u0148azov dovedna: trin\u00e1s\u0165 miest s ich pastvinami. -",
    "20": "Mest\u00e1, ktor\u00e9 pri losovan\u00ed pripadli levitsk\u00fdm rodom Ka\u00e1tovcov, ktor\u00e9 e\u0161te ost\u00e1vali z Ka\u00e1tov\u00fdch synov, boli z Efraimovho kme\u0148a.",
    "21": "Tak im dali mesto \u00fato\u010di\u0161\u0165a pre vrahov Sichem s jeho pastvinami na Efraimskom pohor\u00ed, Gazer s jeho pastvinami,",
    "22": "Kibsaim s jeho pastvinami a Bethoron s jeho pastvinami: \u0161tyri mest\u00e1.",
    "23": "Z Danovho kme\u0148a Elteko s jeho pastvinami, Gabaton s jeho pastvinami,",
    "24": "Ajalon s jeho pastvinami a Get-Remon s jeho pastvinami: \u0161tyri mest\u00e1.",
    "25": "Z polovice Manassesovho kme\u0148a Tanach s jeho pastvinami a Jebla\u00e1m s jeho pastvinami: dve mest\u00e1.",
    "26": "Spolu v\u0161etk\u00fdch miest pre rody ostatn\u00fdch Ka\u00e1toveov bolo desa\u0165 miest s ich pastvinami. -",
    "27": "Gersonovci z levitsk\u00fdch rodov dostali z polovice Manassesovho kme\u0148a: Gaulon, mesto \u00fato\u010di\u0161\u0165a pre vrahov v B\u00e1\u0161ane, aj s jeho pastvinami a Bosru s jej pastvinami: dve mest\u00e1.",
    "28": "Z Isacharovho kme\u0148a: Kesion s jeho pastvinami, Daberet s jeho pastvinami,",
    "29": "Jaramot s jeho pastvinami a En-Ganim s jeho pastvinami: \u0161tyri mest\u00e1.",
    "30": "Z Aserovho kme\u0148a: Masal s jeho pastvinami, Abdon s jeho pastvinami,",
    "31": "Helkat s jeho pastvinami a Rohob s jeho pastvinami: \u0161tyri mest\u00e1.",
    "32": "Z Neftaliho kme\u0148a: Kedes, mesto \u00fato\u010di\u0161\u0165a pre vrahov v Galilei, aj s jeho pastvinami, Hamot-Dor s jeho pastvinami a Kartan s jeho pastvinami: tri mest\u00e1.",
    "33": "Dovedna v\u0161etk\u00fdch miest Gersonovcov pod\u013ea ich rodov bolo trin\u00e1s\u0165 s ich pastvinami. -",
    "34": "Rody Merarovcov, ostatn\u00fdch levitov dostali: Zo Zabulonovho kme\u0148a Jeknam s jeho pastvinami, Kartu s jej pastvinami,",
    "35": "Damnu s jej pastvinami a N\u00e1lol s jeho pastvinami: \u0161tyri mest\u00e1.",
    "36": "(Na druhej strane oproti Jerichu) z Rubenovho kme\u0148a Bosor (mesto \u00fato\u010di\u0161\u0165a pre vrahov) s jeho pastvinami, Jachsu s jej pastvinami, Kedemot s jeho pastvinami a Mef\u00e1t s jeho pastvinami: \u0161tyri mest\u00e1.",
    "37": "Z Gadovho kme\u0148a: Ramot, mesto \u00fato\u010di\u0161\u0165a pre vrahov v Gala\u00e1de, s jeho pastvinami, Manaim s jeho pastvinami, Hesebon s jeho pastvinami a Jaser s jeho pastvinami: dovedna \u0161tyri mest\u00e1.",
    "38": "Spolu v\u0161etk\u00fdch miest, ktor\u00e9 l\u00f3som pripadli jednotliv\u00fdm rodom Merarovcov, \u010do e\u0161te zost\u00e1vali z levitsk\u00fdch rodov, bolo dvan\u00e1s\u0165 miest.",
    "39": "V\u0161etk\u00fdch levitsk\u00fdch miest uprostred dedi\u010dn\u00e9ho vlastn\u00edctva Izraelov\u00fdch synov bolo \u0161tyridsa\u0165osem miest",
    "40": "s ich pastvinami. K t\u00fdmto mest\u00e1m sa teda po\u010d\u00edtalo samo mesto a jeho okolit\u00e9 pastviny. Tak to bolo pri v\u0161etk\u00fdch t\u00fdchto mest\u00e1ch. -",
    "41": "Tak dal P\u00e1n Izraelovi cel\u00fa krajinu, o ktorej prisahal ich otcom, \u017ee im ju d\u00e1. Zaujali ju a usadili sa v nej.",
    "42": "A P\u00e1n im daroval pokoj dookola; v\u0161etko tak, ako prisahal ich otcom. Nik zo v\u0161etk\u00fdch ich nepriate\u013eov im neodolal; v\u0161etk\u00fdch ich nepriate\u013eov dal P\u00e1n do ich ruky.",
    "43": "Zo v\u0161etk\u00fdch pr\u00eds\u013eubov, ktor\u00e9 dal P\u00e1n Izraelovmu domu, nezostal ani jedin\u00fd nesplnen\u00fd; v\u0161etko sa splnilo."
}