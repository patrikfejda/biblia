{
    "1": "Mnoho r\u00e1z a rozli\u010dn\u00fdm sp\u00f4sobom hovoril kedysi Boh otcom skrze prorokov.",
    "2": "V t\u00fdchto posledn\u00fdch d\u0148och prehovoril k n\u00e1m v Synovi, ktor\u00e9ho ustanovil za dedi\u010da v\u0161etk\u00e9ho a skrze ktor\u00e9ho stvoril aj svet.",
    "3": "On je odblesk jeho sl\u00e1vy a obraz jeho podstaty a udr\u017euje v\u0161etko svoj\u00edm mocn\u00fdm slovom. Preto ke\u010f vykonal o\u010distenie od hriechov, zasadol po pravici velebnosti na v\u00fdsostiach;",
    "4": "a stal sa o to\u013eko vy\u0161\u0161\u00edm od anjelov, o ko\u013eko vzne\u0161enej\u0161ie meno zdedil ne\u017e oni.",
    "5": "Ve\u010f kedy komu z anjelov povedal: \"Ty si m\u00f4j syn, ja som \u0165a dnes splodil\" a op\u00e4\u0165: \"Ja budem jeho otcom a on bude moj\u00edm synom\"?",
    "6": "A znova, ke\u010f uv\u00e1dza prvoroden\u00e9ho na svet, hovor\u00ed: \"Nech sa mu kla\u0148aj\u00fa v\u0161etci Bo\u017e\u00ed anjeli.\"",
    "7": "Anjelom zasa hovor\u00ed: \"On rob\u00ed svojich anjelov vetrami a svojich slu\u017eobn\u00edkov ohniv\u00fdmi plame\u0148mi.\"",
    "8": "Ale Synovi: \"Tvoj tr\u00f3n, Bo\u017ee, je na veky vekov a \u017eezlo tvojho kr\u00e1\u013eovstva je \u017eezlo spravodlivosti.",
    "9": "Miloval si spravodlivos\u0165 a nen\u00e1videl si nepr\u00e1vos\u0165; preto \u0165a Boh, tvoj Boh, pomazal olejom plesania viac ako tvojich druhov.\"",
    "10": "A: \"Ty, Pane, si na po\u010diatku stvoril zem aj nebesia s\u00fa dielom tvojich r\u00fak.",
    "11": "Ony sa pomin\u00fa, ale ty zostane\u0161 a v\u0161etci s\u0165a odev zostarn\u00fa,",
    "12": "zvinie\u0161 ich ako pl\u00e1\u0161\u0165, ako odev a zmenia sa. Ale ty si v\u017edy ten ist\u00fd a tvoje roky sa nepomin\u00fa.\"",
    "13": "A kedy ktor\u00e9mu z anjelov povedal: \"Se\u010f po mojej pravici, k\u00fdm nepolo\u017e\u00edm tvojich nepriate\u013eov za podno\u017eku tvojim noh\u00e1m\"?",
    "14": "\u010ci nie s\u00fa v\u0161etci slu\u017eobn\u00fdmi duchmi, poslan\u00fdmi sl\u00fa\u017ei\u0165 t\u00fdm, \u010do maj\u00fa dosta\u0165 do dedi\u010dstva sp\u00e1su? Hebr"
}