{
    "1": "P\u00e1n prehovoril ku mne takto:",
    "2": "\"Syn \u010dloveka, prorokuj proti prorokom Izraela, ktor\u00ed prorokuj\u00fa, a povedz t\u00fdm, \u010do prorokuj\u00fa zo svojho srdca: \u010cujte slovo P\u00e1novo!",
    "3": "Toto hovor\u00ed P\u00e1n, Jahve: Beda nerozumn\u00fdm prorokom, ktor\u00ed id\u00fa za vlastn\u00fdm duchom a za t\u00fdm, \u010do nevideli!",
    "4": "Ako l\u00ed\u0161ky v zr\u00facanin\u00e1ch s\u00fa tvoji proroci, Izrael.",
    "5": "Nevyst\u00fapili ste do trhl\u00edn a nevymurovali ste m\u00far okolo Izraelovho domu, aby v P\u00e1nov de\u0148 obst\u00e1l v boji.",
    "6": "Videli m\u00e1rnos\u0165 a l\u017eiv\u00fa ve\u0161tbu; vravia: \"Toto hovor\u00ed P\u00e1n,\" P\u00e1n ich v\u0161ak neposlal. Predsa o\u010dak\u00e1vali, \u017ee potvrd\u00ed slovo.",
    "7": "\u010ci ste nevideli daromn\u00e9 videnia a nehovorili ste l\u017eiv\u00e9 ve\u0161tby, ke\u010f ste vraveli: \"Toto hovor\u00ed P\u00e1n,\" hoci som ja nehovoril?",
    "8": "Nu\u017e toto hovor\u00ed P\u00e1n Jahve: Preto\u017ee ste hovorili m\u00e1rnos\u0165 a videli lo\u017e, preto som, h\u013ea, proti v\u00e1m, hovor\u00ed P\u00e1n, Jahve.",
    "9": "Moja ruka do\u013eahne na prorokov, ktor\u00ed vidia m\u00e1rnos\u0165 a ve\u0161tia lo\u017e. Nebud\u00fa v spolo\u010dnosti m\u00f4jho \u013eudu a nebud\u00fa zap\u00edsan\u00ed do knihy Izraelovho domu, ani do krajiny Izraela nevojd\u00fa. I budete vidie\u0165, \u017ee ja som P\u00e1n.",
    "10": "Preto, hej preto, \u017ee zaviedli m\u00f4j \u013eud; vravia: \"Pokoj!\", hoci niet pokoja. A ke\u010f on postav\u00ed m\u00far, oni ho zatr\u00fa vakovkou.",
    "11": "Povedz t\u00fdm, \u010do zatierali vakovkou, \u017ee opad\u00e1. B\u00fade prudk\u00fd lejak, dopust\u00edm, aby padali kamenn\u00e9 kr\u00fapy a strhne sa b\u00farliv\u00fd vietor;",
    "12": "a h\u013ea, m\u00far padne. \u010ci v\u00e1m nebud\u00fa vravie\u0165: Kde\u017ee je vakovka, ktor\u00fa ste natierali?",
    "13": "Preto takto hovor\u00ed P\u00e1n, Jahve: Vo svojej rozp\u00e1lenosti rozpr\u00fadim b\u00farliv\u00fd vietor, od m\u00f4jho hnevu bude prudk\u00fd lejak a od rozp\u00e1lenosti kamenn\u00e9 kr\u00fapy na ni\u010denie.",
    "14": "I strhnem m\u00far, ktor\u00fd ste natreli vakovkou, a zr\u00fatim ho a\u017e po zem, \u017ee sa mu obna\u017eia z\u00e1klady. Padne a vy zahyniete pod n\u00edm a budete vedie\u0165, \u017ee ja som P\u00e1n.",
    "15": "Vypln\u00edm svoj hnev na m\u00fare a na t\u00fdch, \u010do ho zatierali vakovkou, a poviem v\u00e1m: Niet m\u00faru a niet ani t\u00fdch, \u010do ho zatierali,",
    "16": "prorokov, ktor\u00ed prorokovali o Jeruzaleme a videli mu videnia o pokoji, hoci pokoja nebolo, hovor\u00ed P\u00e1n, Jahve. -",
    "17": "A ty, syn \u010dloveka, namier si tv\u00e1r proti dc\u00e9ram svojho \u013eudu, ktor\u00e9 prorokuj\u00fa zo svojho srdca, a prorokuj proti nim!",
    "18": "Povedz: Toto hovor\u00ed P\u00e1n, Jahve: Beda t\u00fdm, \u010do \u0161ij\u00fa na k\u013ab ka\u017edej ruky obv\u00e4zy a hotuj\u00fa z\u00e1voje na hlavu pre ka\u017ed\u00fd vzrast, aby ulovili du\u0161e. Lov\u00edte du\u0161e m\u00f4jho \u013eudu a o\u017eivujete du\u0161e pre seba?",
    "19": "Znesv\u00e4cujete ma u m\u00f4jho \u013eudu za priehr\u0161tie ja\u010dme\u0148a a za k\u00fasok chleba, ke\u010f zab\u00edjate du\u0161e, ktor\u00e9 nemaj\u00fa zomrie\u0165, a o\u017eivujete du\u0161e, ktor\u00e9 nemaj\u00fa \u017ei\u0165, ke\u010f luh\u00e1te m\u00f4jmu \u013eudu, ktor\u00fd po\u010d\u00fava lo\u017e.",
    "20": "Preto takto hovor\u00ed P\u00e1n, Jahve: H\u013ea, ja som proti va\u0161im obv\u00e4zom, ktor\u00fdmi lov\u00edte du\u0161e ako vt\u00e1ky, a postrh\u00e1vam ich z va\u0161ich ramien; a du\u0161e, ktor\u00e9 ste ulovili, (du\u0161e) oslobod\u00edm ako vt\u00e1ky.",
    "21": "Roztrh\u00e1m va\u0161e z\u00e1voje a vyslobod\u00edm svoj \u013eud z va\u0161ej ruky, \u017ee nebude viac koris\u0165ou vo va\u0161ej ruke. I dozviete sa, \u017ee ja som P\u00e1n.",
    "22": "Preto\u017ee ste klamstvom zronili srdce spravodliv\u00e9ho, ktor\u00e9 som ja nezronil, a upev\u0148ovali ste ruky zlosyna, aby sa nevr\u00e1til",
    "23": "zo svojej cesty a neudr\u017eal sa na\u017eive,",
    "24": "preto nebudete vidie\u0165 daromnos\u0165 ani ve\u0161tby viac nebudete ve\u0161ti\u0165. I vyslobod\u00edm svoj \u013eud z va\u0161ej ruky a dozviete sa, \u017ee ja som P\u00e1n.\""
}