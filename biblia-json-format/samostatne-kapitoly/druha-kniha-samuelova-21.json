{
    "1": "V D\u00e1vidov\u00fdch d\u0148och bol raz hlad tri roky, rok za rokom. Preto D\u00e1vid vyh\u013eadal P\u00e1novu tv\u00e1r a P\u00e1n povedal: \"Pre \u0160aula a pre jeho krvav\u00fd dom (je to), preto, \u017ee usmrtil Gabaon\u010danov.\"",
    "2": "Nato D\u00e1vid zavolal Gabaon\u010danov a sp\u00fdtal sa ich - Gabaon\u010dania nepatrili k Izraelitom, ale k zvy\u0161kom Amorej\u010danov. Izraeliti sa im zaprisahali, no \u0160aul sa usiloval vyhubi\u0165 ich vo svojej horlivosti o synov Izraela a J\u00fadu.",
    "3": "D\u00e1vid sa teda sp\u00fdtal Gabaon\u010danov: \"\u010co v\u00e1m m\u00e1m urobi\u0165 a \u010d\u00edm m\u00f4\u017eem z\u00edska\u0165 zmierenie, aby ste \u017eehnali P\u00e1novmu dedi\u010dstvu?\"",
    "4": "Gabaon\u010dania mu odpovedali: \"Vo\u010di \u0160aulovi a jeho domu n\u00e1m nejde o striebro a zlato, ani nechceme nikoho z Izraela zabi\u0165.\" Povedal: \"Urob\u00edm pre v\u00e1s, \u010do poviete.\"",
    "5": "Odpovedali kr\u00e1\u013eovi: \"Zo synov toho mu\u017ea, ktor\u00fd n\u00e1s nivo\u010dil a ktor\u00fd n\u00e1s zam\u00fd\u0161\u013eal tak vyhubi\u0165, \u017ee sme nemohli obst\u00e1\u0165 na celom \u00fazem\u00ed Izraela,",
    "6": "mus\u00edme dosta\u0165 sedem mu\u017eov, aby sme ich usmrtili pred P\u00e1nom v Gabae \u0160aula, (kedysi) vyvolen\u00e9ho P\u00e1novho.\" Kr\u00e1\u013e povedal: \"Ja (ich) vyd\u00e1m.",
    "7": "Ale kr\u00e1\u013e u\u0161etril Mifiboseta, syna \u0160aulovho syna Jonat\u00e1na, pre P\u00e1novu pr\u00edsahu, ktor\u00e1 bola medzi nimi, medzi D\u00e1vidom a medzi \u0160aulov\u00fdm synom Jonat\u00e1nom.",
    "8": "Kr\u00e1\u013e D\u00e1vid vzal teda dvoch synov Ajovej dc\u00e9ry Resfy, Armoniho a Mifiboseta, ktor\u00fdch porodila \u0160aulovi, a piatich synov \u0160aulovej dc\u00e9ry Meroby, ktor\u00fdch porodila Hadrielovi, Berzelaiho synovi z Mecholy,",
    "9": "a vydal ich do ruky Gabaon\u010danov. Oni ich obesili na vrchu pred P\u00e1nom. T\u00edto siedmi zahynuli naraz. Podst\u00fapili smr\u0165 v prv\u00fdch d\u0148och \u017eatvy, ke\u010f sa za\u010d\u00ednala \u017eatva ja\u010dme\u0148a.",
    "10": "Ajova dc\u00e9ra Resfa vzala vrece, prestrela si ho na skalu od za\u010diatku \u017eatvy, a\u017e k\u00fdm na nich nepadali rosy z neba; a nedopustila, aby vo dne na nich pri\u0161lo nebesk\u00e9 vt\u00e1ctvo a v noci po\u013en\u00e1 zver.",
    "11": "D\u00e1vidovi ozn\u00e1mili, \u010do urobila Ajova dc\u00e9ra Resfa, ved\u013eaj\u0161ia Saulova \u017eena.",
    "12": "Nato D\u00e1vid i\u0161iel a zobral \u0160aulove kosti a kosti jeho syna Jonat\u00e1na od ob\u010danov J\u00e1besu v Gala\u00e1de, ktor\u00ed ich uniesli z ulice Betsanu, kde ich Fili\u0161t\u00ednci obesili, ke\u010f Fili\u0161t\u00ednci porazili \u0160aula na Gelboe.",
    "13": "\u0160aulove kosti a kosti jeho syna Jonat\u00e1na odtia\u013e doniesol, pripojili k nim kosti usmrten\u00fdch",
    "14": "a kosti \u0160aula a jeho syna Jonat\u00e1na pochovali v Benjam\u00ednovej krajine v Sele do hrobu jeho otca Kisa. Tak vykonali v\u0161etko, \u010do kr\u00e1\u013e prik\u00e1zal. Potom sa Boh z\u013eutoval nad krajinou. -",
    "15": "Op\u00e4\u0165 do\u0161lo k vojne Fili\u0161t\u00edncov s Izraelitmi. D\u00e1vid i\u0161iel dolu a jeho sluhovia s n\u00edm a bojovali proti Fili\u0161t\u00edncom. Pritom D\u00e1vid ustal.",
    "16": "A (bol tam) Jesbi z Nobu, ktor\u00fd bol z Rafovho potomstva. V\u00e1ha jeho kopije bola tristo \u0161eklov kovu. Mal op\u00e1san\u00fd nov\u00fd (me\u010d) a povedal, \u017ee zabije D\u00e1vida.",
    "17": "Ale pri\u0161iel mu na pomoc Abisai, syn Sarvie, Fili\u0161t\u00ednca porazil a zabil ho. Vtedy mu\u017eovia zaprisahali D\u00e1vida: \"Viac nesmie\u0161 \u00eds\u0165 s nami do boja, aby si nevyhasil lampu Izraela!\"",
    "18": "Po tomto zase do\u0161lo k vojne s Fili\u0161t\u00edncami pri Gobe. Tam porazil Chu\u0161a\u0165an Sobochai Safa z Rafovho rodu.",
    "19": "Op\u00e4\u0165 sa strhla vojna s Fili\u0161t\u00edncami pri Gobe. Vtedy Elchanan, J\u00e1riho syn z Betlehema, zabil brata G\u00e9tejca Goli\u00e1\u0161a Lachmiho. Drevo na jeho kopiji bolo ako n\u00e1voj.",
    "20": "Znovu vypukla vojna pri G\u00e9te. Tam bol ohromn\u00fd mu\u017e, ktor\u00fd mal na ruk\u00e1ch i na noh\u00e1ch po \u0161es\u0165, spolu dvadsa\u0165\u0161tyri prstov. Aj on bol z Rafovho potomstva. Ke\u010f sa r\u00fahal Izraelitom, zabil ho Jonat\u00e1n syn D\u00e1vidovho brata Samu. T\u00edto \u0161tyria boli z potomstva G\u00e9tejca"
}