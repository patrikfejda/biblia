{
    "1": "Druh\u00fd l\u00f3s padol na Simeona, na kme\u0148 Simeonov\u00fdch synov pod\u013ea ich rodov. Ich dedi\u010dn\u00fd podiel bol uprostred podielu J\u00fadovcov.",
    "2": "V ich dedi\u010dnom podiele bolo: Bersabe, (Sabe). Molada,",
    "3": "Hasersual, Bala, Asem,",
    "4": "Eltolad, Betul, Harma,",
    "5": "Sikeleg Bet-Marchabot, Hasersusa,",
    "6": "Bet-Lebaot a Sarohen: trin\u00e1s\u0165 miest s ich dedinami.",
    "7": "Ain-Remon, (Talcha), Atar, Asan: \u0161tyri mest\u00e1 s ich dedinami.",
    "8": "\u010ealej v\u0161etky dediny, ktor\u00e9 s\u00fa okolo t\u00fdchto miest a\u017e po B\u00e1lat-B\u00e9r a Ramu na juhu. To je dedi\u010dn\u00fd podiel Simeonovcov pod\u013ea ich rodov.",
    "9": "Podiel Simeonovcov bol (oddelen\u00fd) z podielu J\u00fadovcov; J\u00fadov\u00fdm synom bol toti\u017e ich podiel prive\u013ek\u00fd. Tak Simeonovci dostali svoj dedi\u010dn\u00fd podiel uprostred ich dedi\u010dn\u00e9ho podielu. -",
    "10": "Tret\u00ed l\u00f3s padol na Zabulonov\u00fdch synov pod\u013ea ich rodov. Hranica ich dedi\u010dn\u00e9ho podielu siaha a\u017e po Sarid.",
    "11": "Na z\u00e1pad st\u00fapa ich hranica (smerom k moru) do Meraly, ide a\u017e k Debasetu a dot\u00fdka sa potoka, ktor\u00fd je v\u00fdchodne od Jekonama.",
    "12": "A zo Sarida ide zasa na v\u00fdchod, k v\u00fdchodu slnka, na \u00fazemie Keselet-T\u00e1bora, \u010falej do Dabereta a potom st\u00fapa do Jafie.",
    "13": "Odtia\u013e prech\u00e1dza na v\u00fdchod, k v\u00fdchodu slnka, do Get-Hefera, Takasina, vch\u00e1dza do Remona Amtara a zat\u00e1\u010da sa do Noga.",
    "14": "Potom sa hranica oh\u00fdba severne od Hanatona a kon\u010d\u00ed sa v \u00fadol\u00ed Jeftahel.",
    "15": "... Kated, N\u00e1lol, Semeron; Jedala a Betlehem: dvan\u00e1s\u0165 miest s ich dedinami.",
    "16": "To je dedi\u010dn\u00fd podiel Zabulonovcov pod\u013ea ich rodov: tieto mest\u00e1 s ich dedinami. -",
    "17": "\u0160tvrt\u00fd l\u00f3s padol na Isachara, na Isacharov\u00fdch synov pod\u013ea ich rodov.",
    "18": "Ich hranica je Jezrael, Kasalot, Sunem,",
    "19": "Hafaraim, Seon, Anaharat,",
    "20": "Rabot, Kesion, Abes,",
    "21": "Ramet, En-Ganim, En-Hada a Bet-Feses.",
    "22": "Hranica siaha k T\u00e1boru, Sehesime, Bet-\u0160eme\u0161u a hranica sa kon\u010d\u00ed na Jord\u00e1ne: \u0161estn\u00e1s\u0165 miest s ich dedinami.",
    "23": "To je dedi\u010dn\u00fd podiel kme\u0148a Isacharovcov pod\u013ea ich rodov: mest\u00e1 s ich dedinami. -",
    "24": "Piaty l\u00f3s padol na kme\u0148 Aserov\u00fdch synov pod\u013ea ich rodov.",
    "25": "Ich hranica je Halkat, Chali, Beten, Aksaf,",
    "26": "Elmelech, Am\u00e1d a Mesal. Potom zasahuje (vrch) Karmel na z\u00e1padnej strane a potok (Sichor) Labanat.",
    "27": "Nato sa st\u00e1\u010da na v\u00fdchod do Bet-Dagona, siaha a\u017e k Zabulonovi a k \u00fadoliu Jeftahel na severe; \u010falej k Bet-Emeku a Nehielu a pokra\u010duje severne na Kabul,",
    "28": "Abran, Rohob, Hamona a Kanu a\u017e do Ve\u013ek\u00e9ho Sidona.",
    "29": "Potom hranica zah\u00fdba do Hormy a a\u017e do opevnen\u00e9ho mesta T\u00fdru. Nakoniec hranica zat\u00e1\u010da do Hosy a kon\u010d\u00ed sa pri Mori. ... Machaleb, Achziba,",
    "30": "Amma, Afek a Rohob: dvadsa\u0165dva miest s ich dedinami.",
    "31": "To je dedi\u010dn\u00fd podiel kme\u0148a Aserovcov pod\u013ea ich rodov: tieto mest\u00e1 s ich dedinami. -",
    "32": "Na Neftalimovcov padol \u0161iesty l\u00f3s, na Neftaliho synov pod\u013ea ich rodov.",
    "33": "Ich hranica ide od Helefa, od S\u00e1nanimskej dubiny, od Adami-Nekeba a Jebnaela a\u017e k Lekumu a kon\u010d\u00ed sa na Jord\u00e1ne.",
    "34": "Potom sa hranica zat\u00e1\u010da na z\u00e1pad do Azanot-T\u00e1bora a odtia\u013e ide \u010falej do Hukuky. Na juhu siaha k Zabulonovi, na z\u00e1pade sa dot\u00fdka Asera a na v\u00fdchode Jord\u00e1na.",
    "35": "Opevnen\u00e9 mest\u00e1 s\u00fa: Asedim, Ser, Emat, Rekat, Keneret,",
    "36": "Edema, Arama, Asor,",
    "37": "Kedes, Edrai, En-Hasor,",
    "38": "Jeron, Magdalel, Horem, Bet-Anat a Bet-\u0160eme\u0161: dev\u00e4tn\u00e1s\u0165 miest s ich dedinami.",
    "39": "To je dedi\u010dn\u00fd podiel kme\u0148a Neftalimovcov pod\u013ea ich rodov: mest\u00e1 s ich dedinami. -",
    "40": "Siedmy l\u00f3s padol na kme\u0148 Danov\u00fdch synov pod\u013ea ich rodov.",
    "41": "\u00dazemie ich dedi\u010dn\u00e9ho podielu je Saraa, Estaol, Hir-\u0160eme\u0161,",
    "42": "Selebin, Ajalon, Jetela,",
    "43": "Elon, Temna, Akron,",
    "44": "Elteke, Gebeton, Bal\u00e1t,",
    "45": "J\u00fad, Bane-Barach, Get-Remon,",
    "46": "Me-jarkon, Arekon s pobre\u017e\u00edm pri Joppe.",
    "47": "Ale Danovcom sa \u00fazemie str\u00e1calo. Preto Danovi synovia vytiahli a bojovali proti Lesemu. Dobyli ho, vyhubili me\u010dom, obsadili ho a usadili sa v \u0148om. A nazvali Lesem Danom pod\u013ea mena svojho otca Dana.",
    "48": "To je dedi\u010dn\u00fd podiel kme\u0148a Danovcov pod\u013ea ich rodov: tieto mest\u00e1 s ich dedinami. -",
    "49": "Ke\u010f ukon\u010dili de\u013ebu krajiny na jednotliv\u00e9 \u00fazemia, Izraeliti dali podiel aj Nunovmu synovi Jozuemu vo svojom strede.",
    "50": "Pod\u013ea P\u00e1novho rozkazu mu dali mesto, ktor\u00e9 si \u017eiadal, Tamnat-S\u00e1ru na Efraimskom pohor\u00ed. On si mesto vybudoval a usadil sa v \u0148om.",
    "51": "Toto s\u00fa dedi\u010dn\u00e9 podiely, ktor\u00e9 l\u00f3som rozdelili k\u0148az Eleazar, Nunov syn Jozue a n\u00e1\u010deln\u00edci izraelsk\u00fdch kme\u0148ov v \u0160\u00edle pred P\u00e1nom pri vchode do st\u00e1nku zjavenia. Tak dokon\u010dili de\u013ebu krajiny."
}