{
    "1": "Oddiely vr\u00e1tnikov: Z Koreovcov Meselemi\u00e1\u0161, Koreho syn z Asafov\u00fdch synov.",
    "2": "Meselemi\u00e1\u0161 mal synov: prvoroden\u00e9ho Zachari\u00e1\u0161a, druh\u00e9ho Jadihela, tretieho Zabadi\u00e1\u0161a, \u0161tvrt\u00e9ho Jatanaela,",
    "3": "piateho Elama, \u0161iesteho Johanana, siedmeho Eljoenaiho.",
    "4": "Obededom mal synov: prvoroden\u00e9ho Semei\u00e1\u0161a, druh\u00e9ho Jozabada, tretieho Joacha, \u0161tvrt\u00e9ho Sachara, piateho Natanaela,",
    "5": "\u0161iesteho Amiela, siedmeho Isachara, \u00f4smeho Folatiho, lebo P\u00e1n ho po\u017eehnal.",
    "6": "Jeho synovi Semei\u00e1\u0161ovi sa narodili synovia, ktor\u00ed vl\u00e1dli vo svojich rodoch, lebo to boli udatn\u00ed mu\u017eovia.",
    "7": "Semei\u00e1\u0161ovi synovia: Otni, Rafael, Obed, Elzabad. Jeho bratia, udatn\u00ed mu\u017eovia: Eliu a Samachi\u00e1\u0161.",
    "8": "T\u00edto v\u0161etci boli zo synov Obededoma; oni, ich synovia a ich bratia, udatn\u00ed mu\u017eovia s\u00faci na slu\u017ebu: \u0161es\u0165desiatdva Obededomovcov.",
    "9": "Meselemi\u00e1\u0161 mal osemn\u00e1s\u0165 udatn\u00fdch synov a bratov.",
    "10": "Synovia Hosu, zo synov Merariho: pohlav\u00e1r Semri, (lebo hoci nebol prvoroden\u00fd, jeho otec ho urobil pohlav\u00e1rom),",
    "11": "druh\u00fd Helki\u00e1\u0161, tret\u00ed Tabeli\u00e1\u0161, \u0161tvrt\u00fd Zachari\u00e1\u0161. V\u0161etk\u00fdch Hosov\u00fdch synov a bratov bolo trin\u00e1s\u0165.",
    "12": "Tieto oddiely vr\u00e1tnikov mali za povinnos\u0165 kona\u0165 str\u00e1\u017e pod\u013ea pohlav\u00e1rov mu\u017estiev tak, ako ich bratia mali za povinnos\u0165 kona\u0165 slu\u017ebu v P\u00e1novom dome.",
    "13": "O ka\u017ed\u00fa br\u00e1nu \u017erebovali mal\u00ed i ve\u013ek\u00ed pod\u013ea rodov.",
    "14": "\u017dreb na v\u00fdchod padol na Selemi\u00e1\u0161a. Ke\u010f \u017erebovali pre jeho syna Zachari\u00e1\u0161a, m\u00fadreho radcu, vy\u0161iel mu \u017ereb na sever.",
    "15": "Pre Obededoma na juh a pre jeho synov na dom zbierok.",
    "16": "Pre Sefima a Hosu na z\u00e1pad s br\u00e1nou \u0160aleket na st\u00fapaj\u00facom chodn\u00edku, str\u00e1\u017e ved\u013ea str\u00e1\u017ee.",
    "17": "Na v\u00fdchod bolo \u0161es\u0165 levitov, na sever denne \u0161tyria, na juh denne \u0161tyria, pri zbierkach dvaja a dvaja,",
    "18": "pre Parbar na z\u00e1pade dvaja na ceste a dvaja pri Parbare.",
    "19": "To s\u00fa oddiely vr\u00e1tnikov zo synov Koreho a zo synov Merariho.",
    "20": "Leviti, ich bratia, ktor\u00ed boli nad pokladmi Bo\u017eieho domu a nad pokladmi zasv\u00e4ten\u00fdch vec\u00ed:",
    "21": "Zo synov Gersonovca Leladana: pohlav\u00e1ri rodov Gersonovca Leladana boli Jahielovci.",
    "22": "Jahielovi synovia Zatan a jeho brat Joel boli nad pokladmi P\u00e1novho domu.",
    "23": "Z Amramovcov, Isa\u00e1rovcov, Hebronovcov a Ozihelovcov \u2026",
    "24": "A Subael, syn Moj\u017ei\u0161ovho syna Gersona, bol knie\u017ea\u0165om nad pokladmi.",
    "25": "Jeho bratia z Eliezera: jeho syn Rahabi\u00e1\u0161, jeho syn Izai\u00e1\u0161, jeho syn Joram, jeho syn Zechri a jeho syn Selemit.",
    "26": "Tento Selemit a jeho bratia boli nad v\u0161etk\u00fdmi pokladmi zasv\u00e4ten\u00fdch vec\u00ed, ktor\u00e9 zasv\u00e4tili kr\u00e1\u013e D\u00e1vid, pohlav\u00e1ri rodov, velitelia tis\u00edcok a stot\u00edn a vojvodcovia.",
    "27": "Z vojen a z koristi to zasv\u00e4tili na opravu P\u00e1novho domu.",
    "28": "A v\u0161etko, \u010do zasv\u00e4til videc Samuel, Kisov syn \u0160aul, N\u00e9rov syn Abner, Joab, syn Sarvie, (alebo) ktor\u00fdko\u013evek darca, bolo pod rukou Selemita a jeho bratov.",
    "29": "Z Isa\u00e1rovcov Choneni\u00e1\u0161 a jeho synovia boli (ur\u010den\u00ed) pre vonkaj\u0161iu slu\u017ebu nad Izraelom, za pis\u00e1rov a sudcov.",
    "30": "Z Hebronovcov Hasabi\u00e1\u0161 a jeho bratia, tis\u00edcsedemsto udatn\u00fdch mu\u017eov, boli pre spr\u00e1vu Izraela za Jord\u00e1nom na z\u00e1pad vo v\u0161etk\u00fdch P\u00e1nov\u00fdch dielach a v kr\u00e1\u013eovej slu\u017ebe.",
    "31": "Z Hebronovcov bol Jeri\u00e1\u0161 pohlav\u00e1rom Hebronovcov pod\u013ea ich rodov a rod\u00edn. V \u0161tyridsiatom roku D\u00e1vidovho kra\u013eovania ich pop\u00edsali a zistili medzi nimi udatn\u00fdch mu\u017eov v gala\u00e1dskom Jazeri.",
    "32": "Jeho bratov, udatn\u00fdch mu\u017eov, bolo dvetis\u00edcsedemsto pohlav\u00e1rov rod\u00edn. Ich ustanovil kr\u00e1\u013e D\u00e1vid nad Rubenovcami, Gadovcami a polovicou Manassesovho kme\u0148a vo v\u0161etk\u00fdch Bo\u017e\u00edch a kr\u00e1\u013eovsk\u00fdch veciach."
}