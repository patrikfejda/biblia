{
    "1": "Nespoliehaj sa na klamliv\u00fd majetok, ani si nehovor: \"M\u00e1m dostatok \u017eivobytia!\" Lebo ti to nepom\u00f4\u017ee ni\u010d, a\u017e pr\u00edde pomsta a s\u00fa\u017eenie.",
    "2": "K\u00fdm si pri sile, necho\u010f za t\u00fdm, po \u010dom srdce t\u00fa\u017ei,",
    "3": "ani si nehovor: \"Ak\u00fd som mocn\u00fd\" - alebo: \"Kto\u017ee si ma podrob\u00ed za to, \u010do som urobil?\" Lebo Boh po\u017eiada ist\u00fa odplatu za v\u0161etko.",
    "4": "Ani nehovor: \"Zhre\u0161il som a \u010do nepr\u00edjemn\u00e9 sa mi stalo?\" Najvy\u0161\u0161\u00ed sa toti\u017e nepon\u00e1h\u013ea s odplatou.",
    "5": "I ke\u010f si uzmieril hriech, nebu\u010f zato bez obavy, aby si (znova) hromadil hriech na hriech.",
    "6": "Ani si nehovor: \"P\u00e1novo z\u013eutovanie je ve\u013ek\u00e9, zmiluje sa nad mno\u017estvom mojich hriechov.\"",
    "7": "Lebo z\u013eutovanie i hnev chytro vych\u00e1dzaj\u00fa od neho a sleduje hrie\u0161nikov jeho hnev.",
    "8": "Neodkladaj so svoj\u00edm obr\u00e1ten\u00edm sa k P\u00e1novi, ani to neodsunuj zo d\u0148a na de\u0148.",
    "9": "Lebo jeho hnev pr\u00edde ne\u010dakane a rozmet\u00e1 \u0165a, a\u017e pr\u00edde jeho pomsta.",
    "10": "Nebu\u010f ustarosten\u00fd o klamliv\u00e9 bohatstvo, nepom\u00f4\u017ee ti ni\u010d\u00edm, a\u017e pr\u00edde s\u00fa\u017eenie a pomsta.",
    "11": "Nevej pri ka\u017edom vetre, ani necho\u010f ka\u017edou cestou; pod\u013ea dvojak\u00e9ho jazyka usved\u010duj\u00fa hrie\u0161nika.",
    "12": "Pevne sa dr\u017e P\u00e1novej cesty, pod\u013ea svojho spr\u00e1vneho rozumu a svedomia, tak nech \u0165a sprev\u00e1dza slovo pokoja a pravdy!",
    "13": "V tichosti vypo\u010duj slovo, aby si mu rozumel, a s rozvahou prednes spr\u00e1vnu odpove\u010f!",
    "14": "Ak sa rozumie\u0161 veci, povedz o tom bl\u00ed\u017enemu! Ak v\u0161ak nie, polo\u017e si ruku na \u00fasta, aby \u0165a nepristihli pri nerozumnom slove a nezahanbili \u0165a.",
    "15": "Rozumn\u00fd \u010dlovek z\u00edska si re\u010dou \u010des\u0165 a chv\u00e1lu, ale jazyk nem\u00fadreho mu privedie z\u00e1hubu.",
    "16": "Nedopus\u0165, aby \u0165a nazvali klebet\u00e1rom, a nech \u0165a nepodchytia v re\u010di a nezahanbia \u0165a!",
    "17": "Zlodejovi hroz\u00ed zahanbenie a trest, v\u0161ak najpotupnej\u0161ie je ozna\u010di\u0165 niekoho za (\u010dloveka) dvojak\u00e9ho jazyka; ale aj na klebet\u00e1ra pad\u00e1 nen\u00e1vis\u0165, odpor a potupa.",
    "18": "Spravodlivo si po\u010d\u00ednaj! Rovnako v malom i vo ve\u013ekom!"
}