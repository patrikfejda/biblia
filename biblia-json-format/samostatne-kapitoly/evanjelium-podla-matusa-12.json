{
    "1": "V tom \u010dase i\u0161iel Je\u017ei\u0161 v sobotu cez obiln\u00e9 pole. Jeho u\u010den\u00edci boli hladn\u00ed a za\u010dali trha\u0165 klasy a jes\u0165.",
    "2": "Ke\u010f to videli farizeji, povedali mu: \"Pozri, tvoji u\u010den\u00edci robia, \u010do neslobodno robi\u0165 v sobotu.\"",
    "3": "On im povedal: \"Ne\u010d\u00edtali ste, \u010do urobil D\u00e1vid, ke\u010f bol hladn\u00fd on i jeho dru\u017eina.",
    "4": "Ako vo\u0161iel do Bo\u017eieho domu a jedol obetovan\u00e9 chleby, ktor\u00e9 nesmel jes\u0165 ani on ani t\u00ed, \u010do boli s n\u00edm ale iba k\u0148azi?\"",
    "5": "A v Z\u00e1kone ste ne\u010d\u00edtali, \u017ee k\u0148azi v sobotu poru\u0161uj\u00fa v chr\u00e1me sobotu, a predsa s\u00fa bez viny?",
    "6": "No hovor\u00edm v\u00e1m: Tu je niekto v\u00e4\u010d\u0161\u00ed ne\u017e chr\u00e1m.",
    "7": "Keby ste vedeli, \u010do to znamen\u00e1: \"Milosrdenstvo chcem, a nie obetu,\" neboli by ste ods\u00fadili nevinn\u00fdch.",
    "8": "Syn \u010dloveka je p\u00e1nom aj nad sobotou.\"",
    "9": "Ke\u010f odtia\u013e odi\u0161iel, vo\u0161iel do ich synag\u00f3gy.",
    "10": "Tam bol \u010dlovek s vyschnutou rukou. Oni sa ho p\u00fdtali: \"Slobodno v sobotu uzdravi\u0165?\" Chceli ho toti\u017e ob\u017ealova\u0165.",
    "11": "On im povedal: \"N\u00e1jde sa medzi vami \u010dlovek, ktor\u00fd by svoju jedin\u00fa ovcu nechytil a nevytiahol z jamy, keby mu do nej padla, hoc aj v sobotu?\"",
    "12": "A o ko\u013eko viac je \u010dlovek ako ovca! Teda v sobotu slobodno dobre robi\u0165.\"",
    "13": "Potom povedal \u010dlovekovi: \"Vystri ruku!\" On ju vystrel a bola zasa zdrav\u00e1 ako druh\u00e1.",
    "14": "Farizeji vy\u0161li von a radili sa o \u0148om, ako ho zahubi\u0165.",
    "15": "Je\u017ei\u0161 to vedel, preto odtia\u013e odi\u0161iel. Mnoh\u00ed \u0161li za n\u00edm a on ich v\u0161etk\u00fdch uzdravil,",
    "16": "len im pohrozil, aby ho neprezradili.",
    "17": "Tak sa splnilo, \u010do povedal prorok Izai\u00e1\u0161:",
    "18": "\"H\u013ea, m\u00f4j slu\u017eobn\u00edk, ktor\u00e9ho som si vyvolil, m\u00f4j mil\u00e1\u010dik, v ktorom m\u00e1m za\u013e\u00fabenie. Vlo\u017e\u00edm na neho svojho Ducha a ozn\u00e1mi pr\u00e1vo n\u00e1rodom.",
    "19": "Nebude sa \u0161kriepi\u0165, nebude kri\u010da\u0165, nik nebude po\u010du\u0165 na ulici jeho hlas.",
    "20": "Nalomen\u00fa trs\u0165 nedolom\u00ed, hasn\u00faci kn\u00f4tik nedohas\u00ed, k\u00fdm neprivedie pr\u00e1vo k v\u00ed\u0165azstvu.",
    "21": "V jeho meno bud\u00fa d\u00fafa\u0165 n\u00e1rody.\"",
    "22": "Vtedy k nemu priviedli posadnut\u00e9ho zl\u00fdm duchom, ktor\u00fd bol slep\u00fd a nem\u00fd. On ho uzdravil a nem\u00fd rozpr\u00e1val a videl.",
    "23": "Z\u00e1stupy \u017easli a vraveli: \"Nie je toto syn D\u00e1vidov?\"",
    "24": "Ale po\u010duli to farizeji a hovorili: \"Tento len mocou Belzebula, knie\u017ea\u0165a zl\u00fdch duchov, vyh\u00e1\u0148a zl\u00fdch duchov.\"",
    "25": "Ale on poznal ich my\u0161lienky a povedal im: \"Ka\u017ed\u00e9 kr\u00e1\u013eovstvo vn\u00fatorne rozdelen\u00e9 spustne a nijak\u00e9 mesto ani dom vn\u00fatorne rozdelen\u00e9 neobstoja.",
    "26": "Ak satan vyh\u00e1\u0148a satana, je vn\u00fatorne rozdelen\u00fd - ako\u017ee potom obstoj\u00ed jeho kr\u00e1\u013eovstvo?",
    "27": "Ak ja vyh\u00e1\u0148am zl\u00fdch duchov mocou Belzebula, \u010dou mocou ich vyh\u00e1\u0148aj\u00fa va\u0161i synovia? Preto oni bud\u00fa va\u0161imi sudcami.",
    "28": "Ale ak ja Bo\u017e\u00edm Duchom vyh\u00e1\u0148am zl\u00fdch duchov, potom k v\u00e1m pri\u0161lo Bo\u017eie kr\u00e1\u013eovstvo.",
    "29": "Alebo ako m\u00f4\u017ee niekto vnikn\u00fa\u0165 do domu siln\u00e9ho \u010dloveka a ul\u00fapi\u0165 mu veci, k\u00fdm toho siln\u00e9ho nezvia\u017ee? A\u017e potom mu vyplieni dom.",
    "30": "Kto nie je so mnou je proti mne, a kto nezhroma\u017e\u010fuje so mnou, rozhadzuje.",
    "31": "Preto v\u00e1m hovor\u00edm: \u013du\u010fom sa odpust\u00ed ka\u017ed\u00fd hriech i r\u00fahanie, ale r\u00fahanie proti Duchu sa neodpusti.",
    "32": "Ak niekto povie nie\u010do proti Synovi \u010dloveka, odpust\u00ed sa mu to. Kto by v\u0161ak povedal nie\u010do proti Duchu Sv\u00e4t\u00e9mu, tomu sa neodpust\u00ed ani v tomto veku ani v bud\u00facom.",
    "33": "Vypestujte dobr\u00fd strom a bude dobr\u00e9 aj jeho ovocie, alebo zasa\u010fte zl\u00fd strom a bude zl\u00e9 aj jeho ovocie. Lebo strom mo\u017eno pozna\u0165 po ovoc\u00ed.",
    "34": "Hadie plemeno, ako m\u00f4\u017eete hovori\u0165 dobre, ke\u010f ste zl\u00ed? Ve\u010f z plnosti srdca hovoria \u00fasta.",
    "35": "Dobr\u00fd \u010dlovek vyn\u00e1\u0161a z dobr\u00e9ho pokladu dobr\u00e9 veci a zl\u00fd \u010dlovek vyn\u00e1\u0161a zo zl\u00e9ho pokladu zl\u00e9.",
    "36": "No hovor\u00edm v\u00e1m: \u013dudia sa bud\u00fa v de\u0148 s\u00fadu zodpoveda\u0165 z ka\u017ed\u00e9ho daromn\u00e9ho slova, ktor\u00e9 vyslovia.",
    "37": "Lebo pod\u013ea svojich slov bude\u0161 ospravedlnen\u00fd a pod\u013ea svojich slov bude\u0161 ods\u00faden\u00fd.\"",
    "38": "Vtedy mu povedali niektor\u00ed z\u00e1konn\u00edci a farizeji: \"U\u010dite\u013e, chceme vidie\u0165 nejak\u00e9, znamenie od teba.\"",
    "39": "On im povedal: \"Zl\u00e9 a cudzolo\u017en\u00e9 pokolenie \u017eiada znamenie. Ale znamenie nedostane, iba ak znamenie proroka Jon\u00e1\u0161a.",
    "40": "Lebo ako bol Jon\u00e1\u0161 tri dni a tri noci v bruchu ve\u013ekej ryby, tak bude Syn \u010dloveka tri dni a tri noci v lone zeme.",
    "41": "Mu\u017eovia z Ninive vyst\u00fapia na s\u00fade proti tomuto pokoleniu a ods\u00fadia ho, lebo oni sa kajali na Jon\u00e1\u0161ovo k\u00e1zanie - a tu je niekto v\u00e4\u010d\u0161\u00ed ako Jon\u00e1\u0161!",
    "42": "Kr\u00e1\u013eovn\u00e1 z juhu vyst\u00fapi na s\u00fade proti tomuto pokoleniu a ods\u00fadi ho; lebo ona z kon\u010d\u00edn zeme pri\u0161la po\u010d\u00fava\u0165 \u0160alam\u00fanovu m\u00fadros\u0165 - a tu je predsa niekto v\u00e4\u010d\u0161\u00ed ako \u0160alam\u00fan!",
    "43": "Ke\u010f ne\u010dist\u00fd duch vyjde z \u010dloveka, bl\u00fadi po vyschnut\u00fdch miestach a h\u013ead\u00e1 odpo\u010dinok, ale nen\u00e1jde.",
    "44": "Vtedy si povie: \"Vr\u00e1tim sa do svojho domu, odkia\u013e som vy\u0161iel.\" Ke\u010f ta pr\u00edde, n\u00e1jde ho pr\u00e1zdny, vymeten\u00fd a vyzdoben\u00fd.",
    "45": "Tu od\u00edde, vezme so sebou sedem in\u00fdch duchov hor\u0161\u00edch, ako je s\u00e1m, vojd\u00fa dnu a us\u00eddlia sa tam. A stav tak\u00e9ho \u010dloveka je nakoniec hor\u0161\u00ed, ako bol predt\u00fdm. Tak to bude aj s t\u00fdmto zl\u00fdm pokolen\u00edm.\"",
    "46": "K\u00fdm e\u0161te hovoril z\u00e1stupom, vonku st\u00e1la jeho matka a bratia a chceli sa s n\u00edm rozpr\u00e1va\u0165.",
    "47": "Ktosi mu povedal: \"Vonku stoj\u00ed tvoja matka a tvoji bratia a chc\u00fa sa s tebou rozpr\u00e1va\u0165.\"",
    "48": "On v\u0161ak odvetil tomu, \u010do mu to vravel: \"Kto je moja matka a kto s\u00fa moji bratia?\"",
    "49": "Vystrel ruku nad svojich u\u010den\u00edkov a povedal: \"H\u013ea, moja matka a moji bratia.",
    "50": "Lebo ka\u017ed\u00fd, kto pln\u00ed v\u00f4\u013eu m\u00f4jho Otca, ktor\u00fd je na nebesiach je m\u00f4j brat i sestra i matka.\""
}