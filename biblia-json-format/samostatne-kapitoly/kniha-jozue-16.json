{
    "1": "Jozefovcom pripadlo l\u00f3som (\u00fazemie), ktor\u00e9ho hranica sa za\u010d\u00edna na Jord\u00e1ne oproti Jerichu, v\u00fdchodne od jeri\u0161sk\u00fdch v\u00f4d. Od Jericha ide \u010falej cez p\u00fa\u0161\u0165, ktor\u00e1 sa \u0165ah\u00e1 hore na Betelsk\u00e9 pohorie.",
    "2": "Z Betelu ide \u010falej cez Luzu a prech\u00e1dza na \u00fazemie Ar\u010danov do Atarota.",
    "3": "Nato zostupuje na z\u00e1pad na \u00fazemie Jefleranov, po kraj Doln\u00e9ho Betho-rona, a\u017e do Gazera. A jej koniec je pri mori. -",
    "4": "Aj Jozefovi synovia, Manasses a Efraim, dostali dedi\u010dn\u00fd podiel.",
    "5": "\u00dazemie Efraimov\u00fdch synov pod\u013ea ich rodov bolo toto: Hranicou ich dedi\u010dn\u00e9ho podielu na v\u00fdchode je Atarot-Adar a\u017e po Horn\u00fd Bethoron.",
    "6": "Potom ide hranica \u010falej k moru, severne od Machmetata. Nato sa hranica st\u00e1\u010da na v\u00fdchod a\u017e po Tanat-Selo a prech\u00e1dza pomimo neho na v\u00fdchod do Janoe.",
    "7": "Z Janoe zostupuje do Atarota a do N\u00e1raty, dosahuje Jericho a ide \u010falej a\u017e k Jord\u00e1nu.",
    "8": "Z Tafuy ide hranica na z\u00e1pad k potoku Kana, a\u017e sa kon\u010d\u00ed pri mori. To je dedi\u010dn\u00fd podiel kme\u0148a Efraimov\u00fdch synov pod\u013ea ich rodov.",
    "9": "Efraimov\u00fdm synom boli oddelen\u00e9 aj mest\u00e1, ktor\u00e9 le\u017eali uprostred dedi\u010dn\u00e9ho podielu Manassesov\u00fdch synov: v\u0161etky mest\u00e1 s ich dedinami.",
    "10": "Ale Kana\u00e1n\u010danov, ktor\u00ed b\u00fdvali v Gazere, nevypudili. A tak b\u00fdvaj\u00fa Kana\u00e1n\u010dania uprostred Efraimovcov a\u017e dodnes a s\u00fa im poddan\u00ed."
}