{
    "1": "Ak bude niekto obetova\u0165 pokojn\u00fa \u017eertvu z hov\u00e4dzieho dobytka, to, \u010do prinesie na obetu P\u00e1novi, mus\u00ed by\u0165 samec alebo samica bez chyby.",
    "2": "Polo\u017e\u00ed ruku na hlavu svojej obety a zabije ju pri vchode do st\u00e1nku zjavenia a \u00c1ronovi synovia, k\u0148azi, rozlej\u00fa krv v\u00f4kol olt\u00e1ra.",
    "3": "Potom z pokojnej obety prinesie na z\u00e1paln\u00fa obetu P\u00e1novi loj, ktor\u00fdm s\u00fa obrasten\u00e9 \u010drev\u00e1, a v\u0161etok loj, ktor\u00fd pokr\u00fdva vn\u00fatornosti.",
    "4": "Aj obe obli\u010dky a loj, \u010do je na nich i na slabin\u00e1ch, a lojov\u00fa vrstvu spod pe\u010dene; od obli\u010diek ho v\u0161ak oddel\u00ed.",
    "5": "\u00c1ronovi synovia to sp\u00e1lia na olt\u00e1ri, na z\u00e1palnej obete, ktor\u00e1 je na dreve na ohni, ako z\u00e1paln\u00fa obetu pr\u00edjemnej v\u00f4ne pre P\u00e1na.",
    "6": "Ak niekto prinesie obetu ako pokojn\u00fa \u017eertvu P\u00e1novi zo st\u00e1da, nech je to, \u010do bude obetova\u0165, samec alebo samica bez chyby.",
    "7": "Ak bude jeho obetou bar\u00e1nok, privedie ho pred P\u00e1na,",
    "8": "polo\u017e\u00ed ruku na hlavu svojej obety a zabije ju pred st\u00e1nkom zjavenia. \u00c1ronovi synovia rozlej\u00fa krv v\u00f4kol olt\u00e1ra.",
    "9": "Potom z pokojnej obety prinesie na z\u00e1paln\u00fa obetu P\u00e1novi loj; cel\u00fd mastn\u00fd chvost - odoberie ho celkom od chvostovej kosti -, loj, ktor\u00fdm s\u00fa obrasten\u00e9 \u010drev\u00e1, aj v\u0161etok loj, ktor\u00fd pokr\u00fdva vn\u00fatornosti,",
    "10": "\u010falej obidve obli\u010dky s lojom, ktor\u00fd je na nich i na slabin\u00e1ch, a lojov\u00fa vrstvu spod pe\u010dene; od obli\u010diek ho v\u0161ak oddel\u00ed.",
    "11": "A k\u0148az to sp\u00e1li na olt\u00e1ri ako potravinov\u00fa z\u00e1paln\u00fa obetu pre P\u00e1na.",
    "12": "Ak bude jeho obetou koza, privedie ju pred P\u00e1na,",
    "13": "polo\u017e\u00ed ruku na jej hlavu a zabije ju pred st\u00e1nkom zjavenia. \u00c1ronovi synovia vylej\u00fa krv okolo olt\u00e1ra.",
    "14": "Potom z nej prinesie na z\u00e1paln\u00fa obetu P\u00e1novi loj, ktor\u00fdm s\u00fa obrasten\u00e9 \u010drev\u00e1, aj v\u0161etok loj, ktor\u00fd pokr\u00fdva vn\u00fatornosti,",
    "15": "\u010falej obidve obli\u010dky s lojom, ktor\u00fd je na nich i na slabin\u00e1ch, a lojov\u00fa vrstvu spod pe\u010dene; od obli\u010diek ho v\u0161ak oddel\u00ed.",
    "16": "A k\u0148az to sp\u00e1li na olt\u00e1ri ako potravinov\u00fa z\u00e1paln\u00fa obetu pr\u00edjemnej v\u00f4ne pre P\u00e1na. V\u0161etok loj patr\u00ed P\u00e1novi.",
    "17": "To bude ve\u010dn\u00fd predpis z pokolenia na pokolenie vo v\u0161etk\u00fdch va\u0161ich bydlisk\u00e1ch: \"Ani krv, ani loj nebudete jes\u0165 v\u00f4bec!\""
}