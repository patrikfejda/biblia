{
    "1": "P\u00e1n prehovoril ku mne takto:",
    "2": "\"Ty, syn \u010dloveka, (hovor): Toto vrav\u00ed P\u00e1n, Jahve, Izraelovej krajine: Koniec prich\u00e1dza, prich\u00e1dza koniec na \u0161tyri kon\u010diny krajiny.",
    "3": "Teraz prich\u00e1dza koniec na teba, nu\u017e vy\u0161lem proti tebe svoj hnev, pos\u00fadim \u0165a pod\u013ea tvojich ciest a uval\u00edm na teba v\u0161etky tvoje ohavnosti.",
    "4": "Oko sa mi nezmiluje nad tebou a nebudem \u0161etri\u0165, ale uval\u00edm na teba tvoje cesty a tvoje ohavnosti bud\u00fa uprostred teba i dozviete sa, \u017ee ja som P\u00e1n.",
    "5": "Toto hovor\u00ed P\u00e1n, Jahve: Ne\u0161\u0165astie, pozri, jedin\u00e9 ne\u0161\u0165astie prich\u00e1dza.",
    "6": "Koniec prich\u00e1dza, prich\u00e1dza koniec, prebudil sa proti tebe, h\u013ea prich\u00e1dza!",
    "7": "Dovr\u0161uje sa tvoja skaza, obyvate\u013e krajiny, prich\u00e1dza \u010das, bl\u00edzo je de\u0148 lomozu, a nie jasania na vrchoch.",
    "8": "Teraz zbl\u00edzka vylejem na teba svoj z\u00e1pal a vypln\u00edm na tebe svoj hnev, pos\u00fadim \u0165a pod\u013ea tvojich ciest a uval\u00edm na teba v\u0161etky tvoje ohavnosti.",
    "9": "Moje oko sa nezmiluje a nebudem \u0161etri\u0165, ale uval\u00edm na teba tvoje cesty a tvoje ohavnosti bud\u00fa uprostred teba. Vtedy budete vedie\u0165, \u017ee ja som P\u00e1n, ktor\u00fd bije.",
    "10": "H\u013ea, de\u0148! H\u013ea, prich\u00e1dza! Vych\u00e1dza osud(?), kvitne pr\u00fat, kl\u00ed\u010di namyslenos\u0165!",
    "11": "N\u00e1silie vzr\u00e1stlo na pr\u00fat zlo\u010dinu. Ni\u010d nie je z nich ani z ich majetku, ani z ich lomozu. Ni\u010d skvel\u00e9ho na nich niet.",
    "12": "Prich\u00e1dza \u010das, bl\u00ed\u017ei sa de\u0148; kto kupuje, nech sa nete\u0161\u00ed, a kto pred\u00e1va, nech ne\u017eiali, lebo hnev je nad cel\u00fdm jeho z\u00e1stupom.",
    "13": "Ve\u010f ten, \u010do predal, nevr\u00e1ti sa k predanej veci, i ke\u010f e\u0161te bude na\u017eive, lebo proroctvo proti cel\u00e9mu jeho z\u00e1stupu neodst\u00fapi. Zlo\u010dinom si nik neposiln\u00ed \u017eivot.",
    "14": "Tr\u00fabte na tr\u00fabu a zbrojte v\u0161etko, jednako niet, kto by \u0161iel do boja, preto\u017ee m\u00f4j hnev je nad cel\u00fdm jeho z\u00e1stupom.",
    "15": "Me\u010d je vonku, mor vo vn\u00fatri. Kto je v poli, zomrie pod me\u010dom, a kto je v meste, pohlt\u00ed ho hlad a mor.",
    "16": "Ak unikn\u00fa z nich zachr\u00e1nenci, bud\u00fa na vrchoch ako hrk\u00fataj\u00face holuby, pomr\u00fa v\u0161etci, ka\u017ed\u00fd pre svoj hriech.",
    "17": "V\u0161etky ruky ovisn\u00fa a v\u0161etky kolen\u00e1 sa rozte\u010d\u00fa ako voda.",
    "18": "Op\u00e1\u0161u sa vrecovinami a pokryje ich hr\u00f4za; na ka\u017edej tv\u00e1ri bude hanba a na ka\u017edej hlave ple\u0161ina.",
    "19": "Svoje striebro vyhodia na ulicu, ich zlato sa obr\u00e1ti na ne\u010distotu. Ich striebro a zlato nevl\u00e1dze ich zachr\u00e1ni\u0165, v de\u0148 P\u00e1novho hnevu si (n\u00edm) nezas\u00fdtia du\u0161u a nenaplnia vn\u00fatornosti. Lebo im bolo os\u00eddlom na hriech,",
    "20": "jeho ozdobn\u00fd skvost obr\u00e1tili na p\u00fdchu, robili z neho svoje ohavn\u00e9 obrazy a svoje o\u0161klivosti, preto im ho obr\u00e1tim na ne\u010distotu.",
    "21": "A vyd\u00e1m ho za koris\u0165 do ruky cudzincov a zlo\u010dincov zeme ako plen, aby ho znesv\u00e4tili.",
    "22": "Odvr\u00e1tim si od nich tv\u00e1r a znesv\u00e4t\u00edm m\u00f4j skvost. L\u00fape\u017en\u00edci vnikn\u00fa do\u0148 a znesv\u00e4tia ho.",
    "23": "Urob re\u0165az! Ve\u010f zem je preplnen\u00e1 vinou krvi a mesto je pln\u00e9 n\u00e1silia!",
    "24": "Privediem najhor\u0161ie z n\u00e1rodov a zaujm\u00fa im domy. Urob\u00edm koniec p\u00fdche mocn\u00fdch a ich sv\u00e4tyne bud\u00fa zneucten\u00e9.",
    "25": "Pr\u00edde \u00fazkos\u0165. Bud\u00fa h\u013eada\u0165 pokoj, ale nebude ho.",
    "26": "Pr\u00edde ne\u0161\u0165astie za ne\u0161\u0165ast\u00edm a ch\u00fdr za ch\u00fdrom. Bud\u00fa h\u013eada\u0165 videnie u proroka, k\u0148az strat\u00ed z\u00e1kon a starec radu.",
    "27": "Kr\u00e1\u013e bude sm\u00fati\u0165, knie\u017ea sa oble\u010die do hr\u00f4zy a ruky pospolit\u00e9ho \u013eudu sa bud\u00fa trias\u0165. Nalo\u017e\u00edm s nimi pod\u013ea ich ciest a pod\u013ea ich pokra\u010dovania ich budem s\u00fadi\u0165, i dozvedia sa, \u017ee ja som P\u00e1n.\""
}