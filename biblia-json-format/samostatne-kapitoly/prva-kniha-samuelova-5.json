{
    "1": "Fili\u0161t\u00ednci teda zajali Bo\u017eiu archu a odniesli ju z Aben-Ezry do Azotu.",
    "2": "Potom Fili\u0161t\u00ednci vzali Bo\u017eiu archu, zaniesli ju do Dagonovho domu a postavili ju ved\u013ea Dagona.",
    "3": "Azot\u010dania nasleduj\u00face r\u00e1no vstali a Dagon bol padnut\u00fd tv\u00e1rou na zem pred P\u00e1novou archou. I chytili Dagona a postavili ho na jeho miesto.",
    "4": "Ke\u010f Fili\u0161t\u00ednci r\u00e1no nasleduj\u00faceho d\u0148a vstali, Dagon bol padnut\u00fd tv\u00e1rou na zem pred P\u00e1novou archou, Dagonova hlava v\u0161ak a obe kon\u010datiny jeho r\u00fak boli odlomen\u00e9 na prahu, ostal z neho len Dagon.",
    "5": "Preto Dagonovi k\u0148azi a t\u00ed, \u010do vstupuj\u00fa do Dagonovho chr\u00e1mu v Azote, nest\u00fapia na Dagonov prah a\u017e po dne\u0161n\u00fd de\u0148. -",
    "6": "Na Azot\u010danov v\u0161ak do\u013eahla P\u00e1nova ruka, bil ich a trestal ich vredmi, Azot i jeho okolie.",
    "7": "Ke\u010f obyvatelia Azotu videli, \u010do sa deje, hovorili: \"Nech Bo\u017eia archa Izraelitov neostane u n\u00e1s, lebo jeho ruka tvrdo dolieha na n\u00e1s a na n\u00e1\u0161ho boha Dagona.\"",
    "8": "Preto poslami zvolali k sebe v\u0161etky fili\u0161t\u00ednske knie\u017eat\u00e1 a p\u00fdtali sa: \"\u010co m\u00e1me robi\u0165 s archou Boha Izraelitov?\" Odpovedali: \"Archu Boha Izraelitov treba prenies\u0165 do G\u00e9tu!\" A tak archu Boha Izraelitov preniesli.",
    "9": "A ke\u010f ju preniesli, za\u013eahla P\u00e1nova ruka na mesto (ako ve\u013emi ve\u013ek\u00fd rozvrat) a trestal obyvate\u013eov mesta, mal\u00fdch i ve\u013ek\u00fdch, tak, \u017ee sa na nich vyr\u00e1\u017eali vredy.",
    "10": "Nato poslali Bo\u017eiu archu do Akaronu. A ke\u010f Bo\u017eia archa do\u0161la do Akaronu, Akaronci volali: \"Doniesli archu Boha Izraelitov, aby n\u00e1s i n\u00e1\u0161 \u013eud zabili.\"",
    "11": "A poslami zvolali v\u0161etky fili\u0161t\u00ednske knie\u017eat\u00e1 a hovorili: \"Po\u0161lite pre\u010d archu Boha Izraelitov, nech sa vr\u00e1ti na svoje miesto a nech nepobije n\u00e1s i n\u00e1\u0161 \u013eud!\" Lebo v meste panoval smrte\u013en\u00fd zm\u00e4tok, \u0165a\u017eko na\u0148 do\u013eahla Bo\u017eia ruka.",
    "12": "\u013dudia, ktor\u00ed nepomreli, boli potrestan\u00ed vredmi a bed\u00e1kanie mesta vystupovalo k nebu."
}